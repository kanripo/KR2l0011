# -*- mode: mandoku-view; -*-
#+TITLE: 太常續考
#+DATE: 2015-08-24 22:48:15.978376
#+PROPERTY: ID KR2l0011
#+PROPERTY: BASEEDITION WYG    
#+PROPERTY: JUAN 卷二
<pb:KR2l0011_WYG_002-1a>¶
欽定四庫全書¶
　太常續考卷二¶
　　太廟五享事宜¶
國初建四親廟於闕左廟主皆南向東西有夾室有廡¶
三門門設二十四㦸繚以周垣略如都宫之制歳時皆¶
特享洪武元年定四孟歳除五享有司請製祭器上曰¶
今之不可為古猶古之不可為今其製如事生之宜於¶
是器用金楎椸枕簟篋笥帷幔浴室皆備二年令春以¶
<pb:KR2l0011_WYG_002-1b>¶
清明夏以端午秋以中元冬以冬至時享其歳除如故¶
祝稱孝子皇帝不得稱臣遣太子稱命長子某不得稱¶
皇太子三年令時享仍用四孟孟春特享於各廟各行¶
禮奏樂三時合享於徳祖廟初獻各奏其廟樂餘奏徳¶
廟樂六年令宗廟等祭祀祝文來說時必須著一員官¶
捧著立地另著一員官前面跪著說看時却放在案桌¶
上他自往前來跪聽不要將著祝文跪著說八年定廟¶
享登壇脫舄禮九年改建太廟前正殿翼以兩廡後寢¶
<pb:KR2l0011_WYG_002-2a>¶
殿九間間一室主皆南向几席諸器備如生儀歳孟春¶
擇上旬吉日三孟朔日歳除日皆合享於正殿設徳祖¶
帝后衣冠於神座居中南向懿熈仁三祖以次列東西¶
向設神座陳衣冠不出主凡合祭奏徳廟之樂罷特享¶
禮樂二十五年令廟享值國喪樂備而不作三十一年¶
(建文/元年)祔太祖永樂中建廟京師如南京制洪熈元年祔¶
成祖宣徳元年祔仁宗宣徳十年祔宣宗天順八年祔¶
英宗寢殿以次皆南向正殿神座以次皆東西向而九¶
<pb:KR2l0011_WYG_002-2b>¶
廟備矣𢎞治元年憲宗將升祔議祧禮禮部尚書周洪¶
謨言國家自徳祖以上莫推其世次徳祖視周后稷不¶
可祧太祖太宗視周文武百世不遷其祧懿祖請於寢¶
殿後别建祧廟如古夾室之制歳暮奉祧主合享如古¶
祫祭禮吏部侍郎楊守陳言禮官議非是禮天子七廟¶
祖功而宗徳凡號太祖即始祖也徳祖可比商報乙周¶
亞圉非契稷比議者習見宋儒嘗取王安石説遂使七¶
廟既有始祖又有太祖太祖既配天又不得正位南向¶
<pb:KR2l0011_WYG_002-3a>¶
名與實乖非禮請並祧徳懿熈三祖自仁祖而下為七¶
廟如古禮異時祧盡則太祖擬契稷而祧主藏於後寢¶
祫禮行於前廟時享尊太祖祫祭尊徳祖如此功徳崇¶
恩義備上竟從禮官議建祧廟藏懿祖王并神座儀物¶
熈祖而下寢殿神主正殿神座皆以次遞遷𢎞治十八¶
年祔孝宗祧熈祖正徳十六年祔武宗祧仁祖嘉靖九¶
年上將祔睿宗諭禮官曰太祖肇運開基壓於太廟非¶
宜遂祧徳祖太祖居中南向是年春行特享禮令祠官¶
<pb:KR2l0011_WYG_002-3b>¶
於廟殿設帷幄如各廟列聖皆南向各奠獻讀祝三孟¶
如舊十年冬上諭禮官曰太祖以恩隆徳祖今日當以¶
義尊太祖祫祭奉四祖同太祖皆南向庶見太廟為特¶
尊太祖之意禮官夏言言禮合羣廟之主而祭於太祖¶
之廟是為大祫亦以尊太祖也太廟太祖之廟不當與¶
昭穆同序太祖太廟之祖不可與子孫並列自今大祫¶
宜奉徳祖居中懿熈仁太祖東西敘皆南向列聖左右¶
敘東西向如故不惟我太祖列羣廟之上足以伸皇上¶
<pb:KR2l0011_WYG_002-4a>¶
之心而懿熈仁三祖得全其尊尤足以體太祖之心上¶
曰善十一年罷設衣冠仍請主先是上坐文華殿召輔¶
臣李時翟鑾禮官夏言議復古七廟制未决㑹中允廖¶
道南疏請建九廟上喜下廷議禮官言言古者天子廟¶
制唐虞五夏因之殷周皆七而祭法王制與劉歆宗説¶
又各不同宋儒朱熹古今廟制引王制天子七廟外為¶
都宫内序昭穆漢不考古諸帝異廟諸廟異地不合都¶
宫不序昭穆明帝遵儉自抑遺命勿别為廟遂有同堂¶
<pb:KR2l0011_WYG_002-4b>¶
異室之制嗣後歴魏晉隋唐宋皆然我太祖初立四親¶
廟廟皆南向似近古禮後建為太廟又用明帝之制皇¶
上憲天稽古大釐祀典獨於廟制不能無疑形諸翰札¶
宣諸召問謀諸臣弼者屢矣今太廟南近宫牆東邇世¶
廟西阻前朝地勢有限上諭太廟三殿勿撤則太廟垣¶
外左右隙地不盈數十丈若依古制昭穆六廟在太廟¶
前以次而南則今太廟都宫之南至承天門牆不逺即¶
使盡闢其地為左昭右穆猶恐勢不能容若欲稍减規¶
<pb:KR2l0011_WYG_002-5a>¶
模不必别門異寢又恐禮未必協况古七廟九廟制度¶
皆因今太廟巍然𢎞壯而羣廟隤然湫隘亦恐於義未¶
安議者欲就太廟兩廡即分羣廟不惟去尊即卑不足¶
以稱聖孝而遷就一時裁損廟貌尤非細故且有廟無¶
寢神將安棲諸王功臣置之何所議者又欲藏主夾室¶
夫夾室者側室也以藏祧主可也以藏親廟未毀之主¶
情理舛矣至謂周人廟制約儉宜倣為之夫周廟門大¶
扃七個闈門小扃三個則大門實容二丈一尺小門實¶
<pb:KR2l0011_WYG_002-5b>¶
容六尺其制過於今廟烏在其為儉約也今損於太廟¶
羣廟可又損於世廟乎且太宗功業比隆太祖憲宗獻¶
皇父也又可减於世廟乎今之廟主太宗之下凡有七¶
聖將如古制為三昭三穆而止六廟乎抑如商周以太¶
宗為百世不遷之宗而加立七廟乎即使廟宇既成皇¶
上冠冕佩玉執圭服衮循紆曲之途徧歴羣廟而行興¶
俯拜起奠獻之禮非獨筋力不逮而日亦不給矣議者¶
乃曰周禮宗伯代后獻羣廟可遣攝也夫古者廟祭君¶
<pb:KR2l0011_WYG_002-6a>¶
后祭獻后不與祭宗伯代獻謂一廟之中代亞獻之禮¶
未聞人臣可以主廟祭也且古者助祭諸侯類多同姓¶
罔非天𦙍今陪禮者可擬古諸侯乎皇上仁孝誠敬可¶
以終歳舉祭止對越太祖之廟而不一至羣廟乎且規¶
制必備而後成廟門垣廡寢是也儀文必備而後成禮¶
主助禮樂之類是也今分為各廟廟祭之時不得不降¶
從簡易是欲尊之而反卑親之而反疎祇見其貶損而¶
未見其隆重矣大學士丘濬謂宜一日間祭一廟歴十¶
<pb:KR2l0011_WYG_002-6b>¶
四日而徧七廟此盖無據而强為之說不自知其言之¶
迂也馬端臨曰後世失禮豈獨廟制漢儒以來講究非¶
不詳明而卒不能復古者以昭穆難定故也必如古制¶
父子相世則可兄弟相及則其序紊矣周孝王以共王¶
之弟懿王之叔繼懿王而立故朱子廟圖宣王之世則¶
以穆懿夷為昭共孝厲為穆夫穆王昭也共王穆子穆¶
也懿為穆孫則繼穆而為昭是也孝為共弟而繼共為¶
穆雖於世次不紊然以弟而據孫之廟矣夷王懿王子¶
<pb:KR2l0011_WYG_002-7a>¶
也穆也而圖居昭厲王夷王子也昭也而圖居穆是孝¶
王立而夷厲之昭穆易位於是朱子亦無以處此不過¶
即其繼立之先後以為昭穆而不能自守其初説矣又¶
况宣王時三昭三穆為六代所祀合始於昭王今孝王¶
居其間於是昭王以六世祖雖未當祧而已在三昭三¶
穆之外名為六廟而祀止三世耳前乎周者為商商武¶
丁之時所謂六廟祖丁南庚陽甲盤庚小辛小乙也然¶
南庚者祖丁兄子陽甲盤庚小辛小乙又皆祖丁之子¶
<pb:KR2l0011_WYG_002-7b>¶
姑以祖丁為昭言之則南庚至小乙皆祖丁子行為穆¶
是一昭五穆而武丁所祀上不及曾祖未當祧而祧者¶
四世矣後乎周者為唐唐懿宗之時所謂六廟者憲穆¶
敬文武宣然穆宣皆憲之子文武又皆穆之子姑以憲¶
宗為昭言之則穆宣為穆敬文武為昭是四昭二穆而¶
懿宗所祀上不及髙祖未當祧而祧者三世矣若必欲¶
祀及六世則武丁時太祖之外必十廟懿宗時太祖之¶
外必九廟而後可盖繼世者既不能必其為弟為子建¶
<pb:KR2l0011_WYG_002-8a>¶
廟者亦安能預定其為昭為穆或穆多昭少如殷或昭¶
多穆少如唐哉若必欲昭穆世敘則建廟之時昭齒者¶
必在太祖之廟之左穆齒者必在太祖之廟之右如此¶
預立六廟定三昭三穆以次遞遷之説又不可行矣更¶
都以來同堂異室未可盡以為非也皇上以皇考專享¶
世廟而太祖列聖乃不得專廟以全其尊列聖同享太¶
廟己極尊崇而皇考專居世廟猶為避遜若廟制大小¶
不倫行禮親攝或異則尊卑厚薄之間不足以稱皇上¶
<pb:KR2l0011_WYG_002-8b>¶
孝敬之誠皇上劄諭輔臣祀典宜正廟制難更大哉皇¶
言實萬世之訓也疏入上不允竟從道南議撤故廟祖¶
宗各建專廟合為都宫太廟因舊而新之居中文皇帝¶
世室在太廟東北居六廟上昭穆六廟列太廟左右廟¶
各有殿殿後有寢藏主太廟寢後别有祧寢藏祧主太¶
廟門殿皆南向羣廟門東西向内門寢殿皆南向十三¶
年南京太廟灾上竟欲勿建勑廷臣議禮官言京師宗¶
廟行且復古而南京太廟灾聖祖之靈不可不黙㑹上¶
<pb:KR2l0011_WYG_002-9a>¶
悦令亟起新廟罷建南京太廟廟址築周垣香火并入¶
南京奉先殿先是上既追尊獻皇帝建世廟於太廟東¶
南以四孟享十五年改世廟為獻皇帝廟十二月九廟¶
成詔曰朕創昭穆羣廟以祀祖宗彰太廟為專尊之王¶
復作太宗廟於羣廟之外表功徳不遷享百世更創皇¶
考廟曰獻皇帝廟别建吉區以避渠道止修時祭以避¶
豐昵之嫌十七年九月上尊皇考廟號睿宗祔享太廟¶
睿宗於孝宗弟行也躋武宗上遂尊太宗為成祖其冊¶
<pb:KR2l0011_WYG_002-9b>¶
文曰臣聞古先聖王有大功徳必有大名稱是以見諸¶
當時則盛大而莫及施諸後世則震耀而無窮然節恵¶
之諡雖表於至公而述徳之辭未足以盡實則為子孫¶
臣庶永言孝思而弗可諼者豈容不崇薦鴻號以丕揚¶
大烈乎恭惟皇祖文皇帝躬上聖之資抱神睿之畧文¶
章煥然而可述功烈巍乎以有成當眷顧維新之命遭¶
艱難未造之家將周公東征之師而大定王室則所以¶
成繼述之孝者何其勤遷武王鎬京之都而永建帝業¶
<pb:KR2l0011_WYG_002-10a>¶
則所以成創守之功者何其大表章六經垂範萬世禮¶
樂明備教化大行有經天緯地之文親御六飛威振絶¶
漠四裔君長咸奉職貢有保大定功之武光踐寳阼而¶
二紀之治坐致太平晩付皇儲而萬幾之勤不廢總攬¶
至於敬天勤民右文重道親賢逺佞兼有君師之衆善¶
乃若懋賞輕刑畏灾重榖憫農優艾備有帝王之全徳¶
此則自載籍之𫝊未有豐功駿業可以加兹者也臣忝¶
以支童託承大徳比已恭建特廟用圖百世不遷兹者¶
<pb:KR2l0011_WYG_002-10b>¶
加上尊稱期於配天罔極謹奉冊寳上尊諡曰啟天𢎞¶
道髙明肇運聖武神功純仁至孝文皇帝廟號成祖伏¶
惟靈徳在天顧歆廟祐鑒兹㣲悃臨享徽稱保我子孫¶
億萬斯世是日上獻皇帝后尊號其冊文曰臣聞古訓¶
徳莫顯於基命孝莫大乎尊親是故有聖人之徳必膺¶
天命之歸惟天子之孝尤以尊親為至洪惟我明開國¶
百年業承八聖乃小子獲奉郊廟進陟祖位匪我皇考¶
大徳受命以敷錫𦕈躬曷克臻兹顧欲申罔極之恩實¶
<pb:KR2l0011_WYG_002-11a>¶
乆鬱追崇之典兹欲光於前聞垂之來載不有隆稱顯¶
號其何以表至聖而昭眷命乎恭惟皇考獻皇帝睿明¶
天縱恭儉性成蕩蕩難名道配乎帝堯之大乾乾不息徳¶
比於文王之純學本聖𫝊心契乎四書六經之㫖國封¶
南服化行於江沱汝漢之濵方憲祖賔遐之後當孝皇¶
在阼之年迎養一辭昭昭乎神明享其孝遣治一疏恢¶
恢乎帝王同其情奉藩二十五年心罔不在王室而昭¶
事上帝之心翼翼如有臨閱世四十四載身罔敢自暇¶
<pb:KR2l0011_WYG_002-11b>¶
逸而學道愛人之志孜孜不少倦乃若游情翰墨則精¶
究古法非經訓之辭弗書至於怡神宫庭即應接斯須¶
非聖賢之事弗語喜怒不遷賞罰必當有𤼵而中節之¶
和明照無私幽隠必達有無所不通之睿摛辭電發煥¶
然其有文章冥心天游廓乎其有容徳誠可謂包衆善¶
而難名兼百行而備有者也臣祇繼遺庥茂承餘烈永¶
惟至恩大徳無物可稱是以恪稽典禮率籲羣心謹奉¶
册寶更上尊號曰知天守道洪徳淵仁寛穆純聖恭儉¶
<pb:KR2l0011_WYG_002-12a>¶
敬文獻皇帝廟號睿宗伏惟聖靈如在皇鑒孔昭膺顯¶
大於無疆與乾坤而同乆永昌祚𦙍攸寧萬邦獻皇后¶
冊文曰臣聞頌稱夀母子賴以成者逺風美賢妃化行¶
於助者深是故母儀所被萬方仰其徽音内治明章閨¶
門由之正始永惟懿徳卓耀前聞自非隆大號於追崇¶
曷以酬至徳於罔極粤詢古式率乃彞章恭惟皇妣大¶
行章聖慈仁康靜貞夀皇太后貞明合天廣大法地宅¶
心專靜坤道得一以寧約己儉勤母徳用慈為實於憲¶
<pb:KR2l0011_WYG_002-12b>¶
祖有逮事之孝敬於睿考有輔佐之憂勤爰及𦕈躬之¶
踐阼式臨慈極以居尊藴性仁恭豈鄧馬之足尚秉心¶
敬愛嗣任姒之芳徽化洽六宫恩覃四域三十載化行¶
於江漢之國十七年受養於長樂之宫九廟聖靈儼褘¶
衣而祗謁七陵閟寢勤鸞馭以瞻依方欣介百福以有¶
永固宜享千齡於無疆豈意天不慗遺雖切攀號何逮¶
追惟顧復徒創鉅而感深上荷劬勞實叩心而銜恤兹¶
欲播休聲於後嗣揚芳烈於無窮匪易大名曷尊至徳¶
<pb:KR2l0011_WYG_002-13a>¶
敬遵典禮請命於天謹奉冊寶上尊諡曰慈孝貞順仁¶
敬誠一安天誕聖獻皇后惟親慈降鑒臨享徽稱陟附¶
嚴宫萃歆萬禩佑於嗣人永永無極是年十一月上復¶
加髙皇帝后尊號其冊文曰臣伏聞自古受命之君躬¶
接于天萬世不隳號稱太祖然歴選前辟功徳髙大未¶
有如我皇祖之盛者也是故舜禹受禪乃揖遜而有其¶
位湯武𫝊業猶放伐而取諸人欽惟我太祖髙皇帝當¶
有元剥亂之秋奮大人虎豹之變乃奮揚神武取中國¶
<pb:KR2l0011_WYG_002-13b>¶
於疆隅分裂之餘恢闡聖文明王道於綱常淪斁之後¶
掃彌天之㓂於宇内經百戰而帝業成剪羣雄之亂於¶
四方不十載而天下定得國之正視商周而功烈有光¶
受命維新比虞夏而艱難事倍殆與闢乾坤於混沌肇¶
人紀於狉榛同一揆也若夫制禮作樂經文緯武仁恩¶
溥於萬類教化行於四海躬帝王之大徳建聖神之極¶
功則又兼總百王髙視千古獨立一代卓乎無前者也¶
不有顯號何以昭公議於千萬世𤣥孫某早以冲人纘¶
<pb:KR2l0011_WYG_002-14a>¶
承大位永念祖徳莫可名言兹者不量顓䝉敢效摹擬¶
謹恭奉册寳加上尊號曰太祖開天行道肇紀立極大¶
聖至神仁文義武俊徳成功髙皇帝伏惟聖靈在天鑒¶
觀有赫垂庥委祉啟佑後人祚我皇明與天無極髙皇¶
后冊曰臣聞后妃徳侔於天地式奉神靈之統閨門化¶
洽于家邦允惟王教之端三代之興罔不繇是自關雎¶
化㣲徽音益逺漢唐而降懿徳罕聞乃若輔聖成天贊¶
元斡化篤生成祖再造丕基則自上世以來未有若我¶
<pb:KR2l0011_WYG_002-14b>¶
髙皇后之徳之功者也國家百年隂教明章内治成順¶
遡源徂委厥有自來敬惟我孝慈髙皇后生有至徳作¶
配聖王懿範貞容母儀天下嘉言善行風動萬邦左右¶
廟謨有叅贊運籌之力服勤女事歴艱難創業之勞不¶
妄殺人之言與孟軻之訓相發無忘布衣之念與無逸¶
之書同㫖大哉仁聖之徳曠古鮮儷載籍所𫝊莫斯為¶
盛己臣永慕慈恩名言莫罄謹恭奉冊寳加上尊諡曰¶
孝慈貞化哲順仁徽成天育聖至徳髙皇后伏惟聖靈¶
<pb:KR2l0011_WYG_002-15a>¶
昭鑒享懿號於無窮保我子孫賛祖基於永世上於是¶
定享祫禮及其樂章凡立春特享上親獻太廟遣大臣¶
獻列聖廟各出主成廟迎神樂别歌三獻徹饌還宫樂¶
如太廟仁宣英憲四廟樂歌同孝武二廟迎神樂别歌¶
三獻徹饌還宫樂歌同睿廟樂異於諸廟立夏時祫各¶
出主於太廟大殿行禮立秋時祫如夏禮樂歌異於夏¶
立冬時祫如秋禮迎神徹饌還宫樂歌異於秋季冬擇¶
中旬吉日大祫出四祖太祖成祖七宗主於太廟歌大¶
<pb:KR2l0011_WYG_002-15b>¶
祫樂歌祭畢各歸主於其寢是年皇后助獻罷脫舄禮¶
二十年四月八廟灾初震火起仁廟風大𤼵主燬俄而¶
成祖廟火又燬延爇太廟及羣廟惟睿廟存上奉列聖¶
主於景神殿遣大臣入長陵獻陵告題成祖仁宗帝后¶
主同奉于景神殿已遷于奉先殿上重建太廟復同堂¶
異室之制二十四年七月新廟成廟建於闕左正殿九¶
間内設列聖冠服東西側間設親王功臣牌位前為兩¶
廡東西二燎爐東燎列聖親王祝帛西燎功臣帛南為¶
<pb:KR2l0011_WYG_002-16a>¶
㦸門設具服小次門左為神庫右為神廚又南為廟門¶
門外東南為宰牲亭南為神宫監西為廟街門正殿後¶
為寢殿奉安列聖主皆南向又後為祧廟藏祧主皆南¶
向時享於四孟祫於歳除仍設衣冠合享不出主如太¶
祖制二十八年孝烈皇后升祔祧仁宗四十五年世廟¶
升祔更奉孝潔肅皇后同祔廟遷孝烈於𢎞孝殿先是¶
孝潔薨未有本室禮官議暫祔奉慈殿側以俟及孝烈¶
升祔遂不復孝潔至是禮官髙儀等奉上詔議曰孝潔¶
<pb:KR2l0011_WYG_002-16b>¶
皇后肅皇帝元配也禮太廟祔享惟一帝一后后惟元¶
配今孝烈先祔廟若奉孝潔同祔則二后並配非制若¶
以孝烈先祔而孝潔遂不祔舍元配而祔繼配亦非制¶
况孝潔宜祔之禮皇考先年有欽依近有遺命臣儀等¶
昧死請孝潔祔享移孝烈𢎞孝殿仍於大行皇帝𤼵引¶
之先遷孝潔梓宫與聖母梓宫同日祔葬永陵仍各加¶
上尊諡上從之隆慶六年穆宗帝后升祔祧宣宗萬厯¶
四十八年神宗帝后升祔祧英宗泰昌元年光宗帝后¶
<pb:KR2l0011_WYG_002-17a>¶
升祔祧憲宗天啟七年熹宗皇帝升祔祧孝宗四孟時¶
享歳暮大祫如舊先是廟祭髙曾祖上祝稱五廟皇祖¶
考妣迄今上仍稱五廟而憲宗以下始詳帝后諡太常¶
寺卿温純議憲孝睿武世穆五宗六廟而上惟二祖英¶
宗設祭而猶云五廟舛也且詳於憲廟以下而二祖英¶
宗統云五廟祖考妣簡也於禮未宜閣臣轉以聞上改¶
之列敘九廟帝后如今式云¶
　　寢殿神主(每歳四孟正/殿時享同)¶
<pb:KR2l0011_WYG_002-17b>¶
太祖開天行道肇紀立極大聖至神仁文義武俊徳成功髙皇帝¶
孝慈貞化哲順仁徽成天育聖至徳髙皇后(中室/)¶
成祖啟天𢎞道髙明肇運聖武神功純仁至孝文皇帝¶
仁孝慈懿誠明莊獻配天齊聖文皇后(東第一室/)¶
睿宗知天守道洪徳淵仁寛穆純聖恭儉敬文獻皇帝¶
慈孝貞順仁敬誠一安天誕聖獻皇后(西第一室/)¶
武宗承天達道英肅睿哲昭徳顯功宏文思孝毅皇帝¶
孝靜莊惠安肅温誠順天偕聖毅皇后(東第二室/)¶
<pb:KR2l0011_WYG_002-18a>¶
世宗欽天履道英毅聖神宣文廣武洪仁大孝肅皇帝¶
孝潔恭懿慈睿安莊相天翊聖肅皇后(西第二室/)¶
穆宗契天隆道淵懿寛仁顯文光武純徳𢎞孝莊皇帝¶
孝慈貞惠順哲恭仁儷天襄聖莊皇后(東第三室/)¶
神宗範天合道哲肅敦簡光文章武安仁止孝顯皇帝¶
孝端貞恪莊惠仁明嫓天毓聖顯皇后(西第三室/)¶
光宗崇天契道英睿恭純憲文景武淵仁懿孝貞皇帝¶
孝元昭懿哲惠莊仁合天弼聖貞皇后(東第四室/)¶
<pb:KR2l0011_WYG_002-18b>¶
熹宗達天闡道敦孝篤友章文襄武靖穆莊勤悊皇帝¶
　　　　　　　　　　　　　　　(西第四室/)¶
寢殿主皆南向太廟正殿貯諸帝后冕旒鳳冠袍帶匱¶
而藏之祭則陳設祭畢仍藏匱中凡國有大事則告祭¶
　　廟中東廡下設¶
　　　夀春王劉妃(為一/壇)　霍丘王翟妃　下蔡王¶
　　　安豐王趙妃　南昌王(為一/壇)　䝉城王田妃¶
　　　旴𣅿王唐妃　臨淮王劉妃(為一/壇)　寶應王¶
<pb:KR2l0011_WYG_002-19a>¶
　　　六安王　來安王　都梁王　英山王　山陽¶
　　　王　昭信王(為一/壇)¶
　　　(按吾學編夀春王於髙皇帝為伯霍丘以下七/王為兄寳應以下七王為姪太廟廡中木主稱)¶
　　　(夀春八王為髙伯祖考寳應七王為曾伯祖考/禮官誤矣然吾學編作於嘉靖中今去世宗又)¶
　　　(二世矣廟中乃無所謂諸王木主而臨祭時本/寺以黄紙書諸王及諸妃王猶仍舊稱愈誤宜)¶
　　　(止書本/爵為是)¶
　　廟中西廡下設¶
<pb:KR2l0011_WYG_002-20a>¶
　¶
　¶
　¶
　¶
　¶
　¶
　¶
　¶
<pb:KR2l0011_WYG_002-20b>¶
　　　配享(四孟歳暮/位置皆同)¶
　　祧殿神主(歳暮大/祫禮祭)¶
徳祖𤣥皇帝后　懿祖恒皇帝后　熈祖裕皇帝后¶
仁祖淳皇帝后　仁宗敬天體道純誠至徳𢎞文欽武¶
章聖達孝昭皇帝　誠孝恭肅明徳𢎞仁順天啟聖昭¶
皇后　宣宗憲天崇道英明神聖欽文昭武寛仁純孝¶
章皇帝　孝恭懿憲慈仁莊烈齊天配聖章皇后　英¶
宗法天立道仁明誠敬昭文憲武至徳廣孝睿皇帝¶
<pb:KR2l0011_WYG_002-21a>¶
孝莊獻穆𢎞惠顯仁恭天欽聖睿皇后　憲宗繼天凝¶
道誠明仁敬崇文肅武宏徳聖孝純皇帝　孝貞莊懿¶
恭靖仁慈欽天輔聖純皇后　孝宗建天明道誠純中¶
正聖文神武至仁大徳敬皇帝　孝康靖肅莊慈哲懿¶
翊天贊聖敬皇后　睿宗等帝后神座同前(東西相向/兩廡同)¶
祧主皆南向冠服藏太廟凡歳暮大祫設祧廟衣冠祭¶
畢則藏之按隆慶六年穆廟升祔上勑禮官議祧廟禮¶
科都給事中陸樹徳言宣宗於穆廟為五世祖不可祧¶
<pb:KR2l0011_WYG_002-21b>¶
肅皇帝嘗從輔臣議建世廟至十七年始尊廟號祔太¶
廟而世廟之祭不輟如奉睿宗於世廟則不惟遂世宗¶
尊奉之初心而宣宗得免議祧又有以慰睿宗尊祖敬¶
宗之至念下禮官議禮官具議上上曰典禮重大未可¶
輕議其照勑諭行萬厯九年禮科給事中丁汝謙復以¶
請畧曰列聖嘗君臨天下睿宗北面事之一旦與之並¶
列非禮躋武宗之右又非禮且世廟常尊百世不遷宜¶
以睿宗專祭於世廟上曰祔享大禮我世祖親定其何¶
<pb:KR2l0011_WYG_002-22a>¶
敢議謫汝謙萬厯十三年禮科都給事中萬象春請復¶
建文之陵號正景皇帝之廟享上不允太廟東廡諸王¶
侑享則夀春等十五王按夀春出熈祖於孝陵為伯霍¶
丘下蔡安豐䝉城為夀春子於孝陵為從兄南昌旴𣅿¶
臨淮其同母兄也寳應為霍丘子六安來安都梁英山¶
為安豐子山陽為南昌子昭信為旴𣅿子皆從子也十¶
五王惟夀春霍丘安豐旴𣅿䝉城臨淮六妃配食南昌¶
者文正父也妃王氏不入配洪武二年定十五王侑享¶
<pb:KR2l0011_WYG_002-22b>¶
四祖廟東廡八西廡七稱夀春為皇伯考霍丘等七王¶
為皇兄寳應等七王為皇姪八年設黄布幄於殿左右¶
左祀楊王皇兄徐王右祀功臣九年定夀春王王妃二¶
十一人侑享於東壁功臣西壁親王功臣不分獻正徳¶
中御史徐文華言族成人而無後者祭終兄弟之孫之¶
身諸王於髙皇帝非兄弟即伯叔至於今五六世矣禮¶
宜祧禮官議不可嘉靖中建九廟以東西廡配九廟灾¶
復同堂異室之制仍祔於兩序如故然其木主猶英廟¶
<pb:KR2l0011_WYG_002-23a>¶
之舊以夀春與霍丘七王為皇高伯祖考寳應以下七¶
王為皇曾伯祖考世次不合舛謬尤甚萬厯七年太常¶
卿温純言之閣臣而聞於上於是改稱本爵云西廡功¶
臣侑享則武寧王等十七人凡祭品每人一案初洪武¶
二年既定十五王侑廟又祔饗戰殁功臣已又設青布¶
幃於廟庭祀之尋更定功臣十三人令大海通海兩徳¶
勝世傑再成楚國公廖永安七人已卒祔於廟達等六¶
人俟卒進侑八年設黄布幃於殿左右右祀功臣九年¶
<pb:KR2l0011_WYG_002-23b>¶
定十五王侑享東壁功臣西壁罷永安祀洪熈元年以¶
靖難功臣玉能真榮國恭靖公姚廣孝侑享嘉靖九年¶
中允廖道南言廣孝髠徒不宜入廟移祀大興隆寺即¶
今䕶國寺十年以刑部郎中李瑜議進基位次六王十¶
六年武定侯郭勛乞進其祖英下廷議不可户部侍郎¶
唐胄爭之尤力言廟祀諸臣位次上下且不可易况有¶
無之額敢輒增損勛言往年進基祔享以文臣故舉朝¶
翕然順從臣祖英武臣乃紛然阻忌上是勛言進英祀¶
<pb:KR2l0011_WYG_002-24a>¶
先是侑享功臣位各以爵及進基伯位公侯上上不喜¶
曰何上基而下英也令禮官考議乃合二廟功臣敘爵¶
於是列英于金鄉侯上列河間東平二王于黔寧王下¶
列基于永義下英未進侑時禮官言禮有功宗之祀漢¶
祭功臣於朝廷魏祀尚書令荀攸於太祖廟唐髙祖至¶
憲宗廟或六七八人或二三四人宋太祖至光宗亦然¶
如魏徵李沆司馬光皆文臣不必皆武功也守成諸君¶
亦各有與享者不必皆創業也我二祖開國靖難有功¶
<pb:KR2l0011_WYG_002-24b>¶
臣仁宗以後無事武功其間輔贊治平豈無有如魏徵¶
李沆輩者今侑享惟基廣孝二人文臣耳自後六廟缺¶
焉無聞乞下廷議考求六廟文武大臣功在當時澤在¶
後世者進侑廟廷上不允萬厯九年給事中丁汝謙言¶
諸王世次逺宜罷祭祭于墓親王之殤無後而近者宜¶
配凡親王功臣宜列兩廡上以汝謙議睿廟謫汝謙遂¶
未行萬厯十四年太常卿裴應章上言諸王從祖祔食¶
四祖親盡且祧而諸王獨配享百世非所以為殺也夀¶
<pb:KR2l0011_WYG_002-25a>¶
春等王于太祖為伯為兄太祖南面而伯若兄俯而侑¶
於側非所以為順也列后在享諸功臣同座一堂非所¶
以為别也其以諸王祔祧廟歳祫則祔餘則罷功臣移¶
之廡便上下禮官宗伯沈鯉議曰臣考儀禮諸書與前¶
代故事無親王祔享之儀是太祖以義起者也宗廟之¶
祭祫為重故禮稱彌逺而邇尊時享不可預而預于祫¶
其無乃未安歟竊謂諸王墳墓近皇陵則祔皇陵之廟¶
近祖陵則祔祖陵之廟於禮無嫌亦不失太祖遺意但¶
<pb:KR2l0011_WYG_002-25b>¶
考洪武四年初享十五王之文曰朕念親親之道無間¶
存歿凡我伯考兄姪悉追封為王伯妣先嫂皆為王妃大¶
夫列祀家廟著為常典臣不敢議罷其仍遵初制序列¶
東廡功臣列西廡惟上裁擇上曰可於是諸王功臣列¶
兩廡遣官分獻如國初制矣¶
太廟建於闕左正殿九間翼以兩廡兩廡之南為二燎¶
　爐正殿後為寢殿寢殿後為祧殿各九間正殿南為¶
　㦸門上具服小次設於門左㦸門東為神庫西為神¶
<pb:KR2l0011_WYG_002-26a>¶
　厨南為廟門廟門外東南為宰牲亭南為神宫監西¶
　為廟街門正殿貯諸帝后衣冠(冕旒等服/匱而藏之)寢殿為同¶
　堂異室之制奉安九聖神主祧廟奉藏祧廟神主亦¶
　各另有冠服(翼善冠黄/袍等服)四時之享設九廟衣冠於正¶
　殿祭畢仍貯匱中歳暮大祫設九祖九宗衣冠於正¶
　殿祭畢亦各貯之匱寢殿祧殿皇祖帝后神主諡號¶
　如前儀歳孟春以上旬吉日夏秋冬皆以朔日行時¶
　享於太廟　太祖神座南向　成祖　睿宗　武宗¶
<pb:KR2l0011_WYG_002-26b>¶
　世宗　穆宗　神宗　光宗　熹宗神座東西相向¶
　凡國有大事則告祭¶
　　歳暮行大祫禮¶
徳祖神座正中　懿祖　熈祖　仁祖　太祖神座左¶
右序列皆南向　成祖　仁宗　宣宗　英宗　憲宗¶
孝宗　睿宗　武宗　世宗　穆宗　神宗　光宗¶
熹宗神座東西相向　東廡親王　西廡功臣如前¶
儀¶
<pb:KR2l0011_WYG_002-27a>¶
　　十二月晦日歳暮行大祫禮於太廟¶
一前期十五日題請聖駕詣太廟致祭本同日題請於¶
前期一日早開長安右等門放牲并供祀官員厨役人¶
等進入本同日題欽命大臣二員於前期一日告(祧/寢)廟¶
本同日題前期二日夜開長安右等門進品物并供祀¶
官員厨役人等本¶
一本寺委協律郎提調樂舞生於太和殿朝夕演習禮¶
樂¶
<pb:KR2l0011_WYG_002-27b>¶
一前期八日行手本知會鴻臚寺於前期三日請陞殿¶
奏祭祀¶
一前期四日行揭帖知㑹司禮監奏祭祀¶
一前期三日本寺官具公服於皇極殿候鳴鞭訖跪奏¶
云太常寺卿臣某等謹奏本月某日歳暮行大祫禮於¶
太廟本日午時恭候聖駕致祭文武百官自某日為始¶
致齋三日請㫖承㫖叩三頭一揖一躬退(如其日不朝/具本題知)¶
是日屬官一員率鋪排執御仗紗燈進齋戒牌於文華¶
<pb:KR2l0011_WYG_002-28a>¶
殿東九五齋北向仍出示長安門¶
一齋牌某　　　年　月　日歳暮行大祫禮於太廟¶
自本月某日午後沐浴更衣某日為始致齋三日¶
一東西兩長安門告示　太常寺為祭祀事某　　年¶
　月　日歳暮行大祫禮於太廟文武百官自本月某¶
日午後沐浴更衣於本衙門宿歇某日為始致齋三日¶
其陪祀官員除年老殘疾體氣瘡疥刑餘喪過之人不¶
與外文官五品以上六科都給事中武官四品以上皇¶
<pb:KR2l0011_WYG_002-28b>¶
親指揮千百户等官各具祭服陪祀合行告示知㑹今¶
月　日¶
一行揭帖知㑹司禮監填祝版并奏省牲(如次日不朝/則不具省牲)¶
(揭/帖)¶
一前期二日本寺卿同光禄寺卿具吉服候上御門𫝊¶
嗽畢跪奏云太常寺等衙門卿臣某等謹奏本月某日¶
臣等恭詣太廟省牲請㫖承㫖不叩頭一躬退(如其日/不朝則)¶
(具本/題知)同日早樂舞生詣太廟廟街門㦸門燒香同日早¶
<pb:KR2l0011_WYG_002-29a>¶
本寺官詣太廟同神宫監司設監官安設神座畢本寺¶
官詣神樂觀太和殿演禮樂畢詣犧牲所看牲同日早¶
博士捧祝版三片於東平臺候上親填御名畢捧出奉¶
安於太廟神庫¶
一前期一日遣官告(祧/寢)二廟陳設祧殿¶
<pb:KR2l0011_WYG_002-30a>¶
一儀注　導引官導遣官至殿門外典儀(唱/)執事官各¶
司其事贊就位典儀(唱/)迎神贊四拜典儀(唱/)奠帛行初¶
獻禮執事捧帛爵詣各帝后御案跪獻訖贊跪典儀(唱/)¶
讀祝讀訖贊俯伏興平身典儀(唱/)亞獻禮終獻禮(與初/獻同)¶
(惟不獻/帛讀祝)本寺堂上官跪(唱/)禮畢請還宫贊四拜典儀(唱/)¶
讀祝官捧祝進帛官捧帛各詣燎位導遣官退拜位之¶
西捧祝帛官出中門贊禮畢(奉上𫝊近例不迎神/不還宫  二殿儀同)¶
一祝文　祧殿(後殿/)維　　年　月　日孝𤣥孫嗣皇¶
<pb:KR2l0011_WYG_002-30b>¶
帝某謹遣　敢昭告於　徳祖𤣥皇帝皇后　懿祖¶
恒皇帝皇后　熈祖裕皇帝皇后　仁祖淳皇帝皇¶
后　仁宗昭皇帝皇后　宣宗章皇帝皇后　英宗¶
睿皇帝皇后　憲宗純皇帝皇后　孝宗敬皇帝皇¶
后兹者歳暮恭於太廟舉行祫祭之禮祇請聖靈詣¶
廟享祀特申預告伏惟鑒知謹告¶
　　　寢殿(前殿/)維　　年　月　日孝𤣥孫嗣皇¶
帝某謹遣　敢昭告於祖宗列聖帝后兹者歳暮特修¶
<pb:KR2l0011_WYG_002-31a>¶
祫祭之禮恭迎　徳祖皇帝皇后　懿祖皇帝皇后¶
熙祖皇帝皇后　仁祖皇帝皇后　仁宗昭皇帝皇¶
后　宣宗章皇帝皇后　英宗睿皇帝皇后　憲¶
宗純皇帝皇后　孝宗敬皇帝皇后同臨享祀伏惟¶
鑒知謹告¶
一本寺庫出祝帛香燭果品等物祝版二片奉先帛¶
　三十五段速香十四斤(又十/八炷)二斤燭三十四枝八¶
　兩燭三十枝四兩燭四十枝二兩燭一百九十¶
<pb:KR2l0011_WYG_002-31b>¶
　枝紅棗二十七斤榛仁二十七斤葡萄二十七¶
　斤蓮肉二十七斤胡桃仁十八斤香油十斤白¶
　鹽五斤花椒茴香各八兩蒔蘿四兩木炭五¶
　十斤祝版本紙四張包版黄白榜紙各二張¶
　包香帛黄咨紙三十五張白咨紙三十張酒¶
　三十六瓶木柴三百斤葦把八束(每束重二/十五斤)鹿¶
　一隻兔一十八隻¶
一登壇官員掌祭官二員導引官四員贊引官¶
<pb:KR2l0011_WYG_002-32a>¶
　二員對引官二員讀祝官二員視燎官二員¶
一執事樂舞生(俱祭/服)祧殿典儀一人捧帛九人執¶
　爵十八人司尊二人寢殿典儀一人捧帛九¶
　人執爵十七人司尊二人供祀鋪排厨役共¶
　六十七名¶
一陳設同日本寺卿同光禄寺卿省牲畢具本復命同¶
　日本寺官率鋪排厨役人等俱詣神庫洗滌金器祭¶
　器樂舞生陳設鐘磬樂器於丹陛本寺官同神宫監¶
<pb:KR2l0011_WYG_002-32b>¶
　官陳設冠服供案籩豆牲隻如式陳設¶
<pb:KR2l0011_WYG_002-33a>¶
¶
<pb:KR2l0011_WYG_002-34a>¶
¶
<pb:KR2l0011_WYG_002-35a>¶
¶
<pb:KR2l0011_WYG_002-36a>¶
一儀注　祭日午時上繇廟街門入至廟門西降輿導¶
引官導上繇廟左門入至㦸門帷帳内上具祭服出導¶
引官導至丹陛上内賛對引官導上繇殿左門入典儀¶
唱樂舞生就位執事官各司其事内賛奏就位世宗皇¶
帝時位設於殿外穆宗皇帝時位設於殿内典儀唱迎¶
神奏樂樂止奏四拜(𫝊賛百/官同)典儀唱奠帛行初獻禮奏¶
樂執事官各捧帛及金爵詣各帝后御案跪獻訖樂暫¶
止奏跪(𫝊賛百/官皆跪)賛讀祝讀訖樂復作奏俯伏興平身(𫝊/賛)¶
<pb:KR2l0011_WYG_002-36b>¶
(百官/同)樂止典儀(唱/)亞獻禮奏樂執事官跪獻磁爵於各¶
帝后御案訖樂止典儀(唱/)終獻禮奏樂(儀同/亞獻)樂止本寺¶
卿至中室東傍西向立(唱/)賜福胙光禄寺卿捧福酒跪¶
進於上右内賛奏跪奏搢圭奏飲福酒飲訖光禄寺官¶
捧胙跪進於上右内賛奏受胙受訖奏出圭奏俯伏興¶
平身奏四拜(𫝊賛百/官同)典儀唱徹饌奏樂樂止本寺卿於¶
中室左柱下北向跪奏禮畢請還宫叩三頭一揖一躬¶
退奏樂内賛奏四拜(𫝊賛百/官同)樂止典儀(唱/)讀祝官捧祝¶
<pb:KR2l0011_WYG_002-37a>¶
進帛官捧帛各詣燎位奏樂上退立於拜位東捧祝¶
帛官出中門至燎所奏禮畢上出導引官導至㦸門¶
帷帳内易祭服回宫¶
一祝文　維　　年　月　日孝𤣥孫嗣皇帝某敢¶
昭告於　徳祖𤣥皇帝　𤣥皇后　懿祖恒皇帝¶
恒皇后　熈祖裕皇帝　裕皇后　仁祖淳皇帝¶
淳皇后　太祖髙皇帝　孝慈髙皇后　成祖文皇¶
帝　仁孝文皇后　仁宗昭皇帝　誠孝昭皇后¶
<pb:KR2l0011_WYG_002-37b>¶
宣宗章皇帝　孝恭章皇后　英宗睿皇帝　孝莊¶
睿皇后　憲宗純皇帝　孝貞純皇后　孝宗敬皇¶
帝　孝康敬皇后　睿宗獻皇帝　慈孝獻皇后¶
皇髙伯祖考武宗毅皇帝　皇髙伯祖妣孝靜毅皇¶
后　皇髙祖考世宗肅皇帝　皇髙祖妣孝潔肅皇¶
后　皇曽祖考穆宗莊皇帝　皇曽祖妣孝懿莊皇¶
后　皇祖考神宗顯皇帝　皇祖妣孝端顯皇后¶
皇考光宗貞皇帝　皇妣孝元貞皇后　皇兄熹宗¶
<pb:KR2l0011_WYG_002-38a>¶
悊皇帝時當歳暮明旦新正謹率羣臣以牲醴庶品恭¶
詣太廟特修祫祭之儀用申追慕之情尚享¶
一是日祭五祀之神　司户　司竈　司門　司井¶
　中霤之神　執事贊引一人　讀祝一人　捧帛五¶
　人　執爵五人　司尊一人同日承天門外祭旗纛¶
　之神用執事五人¶
　　一樂章　樂六奏　舞八佾¶
　　　迎神　太和¶
<pb:KR2l0011_WYG_002-38b>¶
　慶源發祥　世徳惟崇　助我祖宗　開基建功¶
　(合四一尺/)　(工六工尺/)　(尺一合四/)　(尺四工合/)¶
　京都之内　親廟在東　惟我子孫　永懷祖風¶
　(六工尺一/)　(六工一尺/)　(尺一合四/)　(合四工合/)¶
　氣體則同　呼吸相通　來格來從　皇靈顯融¶
　(四合四一/)　(六尺工尺/)　(尺一六尺/)　(一四工合/)¶
　　　初獻　夀和　　武功之舞¶
　思皇先祖　耀靈于天　源衍慶流　繇髙逮𤣥¶
<pb:KR2l0011_WYG_002-39a>¶
　(合尺一合/)　(一尺工尺/)　(工尺一四/)　(尺四工合/)¶
　𤣥孫受命　追逺其先　明禋世崇　億萬斯年¶
　(六工尺一/)　(六尺工尺/)　(工尺一四/)　(工尺一合/)¶
　　　亞獻　豫和　　文徳之舞¶
　對越至親　儼然如生　其氣昭明　感格在庭¶
　(合四一尺/)　(工六工尺/)　(工尺一四/)　(尺四工合/)¶
　如見其形　如聞其聲　愛而敬之　𤼵乎中情¶
　(尺一六尺/)　(五六工尺/)　(一尺合四/)　(一尺一合/)¶
<pb:KR2l0011_WYG_002-39b>¶
　　　終獻　寧和　　　文徳之舞¶
　惟前人功徳　肇膺天厯　延及於小子　爰受方國¶
　(尺工尺一合/)　(一尺工尺/)　(工尺一合四/)　(尺合一合/)¶
　欲報其徳　昊天罔極　慇懃三獻　我心恱懌¶
　(一尺工尺/)　(合四工合/)　(尺工一合/)　(合四一尺/)¶
　　　徹饌　雍和¶
　樂奏儀肅　神其燕娯　告成于祖　亦佑皇妣¶
　(合尺一合/)　(尺四工合/)　(工六工一/)　(一尺一合/)¶
<pb:KR2l0011_WYG_002-40a>¶
　敬徹不遲　以終祀禮　祥光煥揚　錫以嘉祉¶
　(四合四一/)　(尺四工合/)　(六工一尺/)　(一尺四合/)¶
　　　還宫　安和¶
　顯兮幽兮　神運無迹　鸞馭逍遥　安其所適¶
　(尺工一合/)　(六尺工尺/)　(尺一工尺/)　(一四工合/)¶
　其靈在天　其主在室　子子孫孫　孝思無斁¶
　(六工一尺/)　(一合四一/)　(一尺一合/)　(一尺六尺/)¶
一本寺庫出祝帛香燭果品牲醴等物祝版一片奉¶
<pb:KR2l0011_WYG_002-40b>¶
　先帛三十五段展親帛二十一段報功帛十¶
　七段速香十四斤(又十/八炷)牙香十二斤四兩薫¶
　輦速香一斤盥手檀香五錢黄速香四兩二¶
　斤燭四十八枝八兩燭一百枝四兩燭四十¶
　九枝二兩燭四百九十枝進銅人二兩燭十¶
　六枝監禮監宰二兩燭十六枝芡實二十七斤¶
　栗子六十斤十二兩紅棗四十五斤十二兩榛¶
　仁三十五斤四兩菱米三十三斤香油十三斤¶
<pb:KR2l0011_WYG_002-41a>¶
　砂糖五斤蜂宻八兩白鹽十五斤鹽磚五斤¶
　大笋一斤八兩花椒茴香各一斤五兩蒔蘿¶
　十兩五錢梔子十五兩醢魚三十斤鰝魚三¶
　十尾木炭四十斤祝版本紙二張包版黄白¶
　榜紙各一張告示白榜紙三張齋牌表黄紙¶
　一張親王牌表黄紙二十一張毛血帖表黄¶
　紙三張包香帛黄咨紙一百張白咨紙六十¶
　八張稻米二斗二升造粉糍粳米二斗七升¶
<pb:KR2l0011_WYG_002-41b>¶
　造&KR2047;餌糯米二斗七升黍米稷米粱米各二¶
　斗二升白麫蕎麥麫各四十二斤葱三斤菁¶
　菜三十二斤芹菜一十五斤十二兩韮菜七¶
　斤十一兩醬二斤六兩酒一百瓶木柴二萬¶
　零五百斤葦把五十八束(每束重二/十五斤)犢二十¶
　四隻(用/騂)北羊二十三隻山羊一十七隻猪四¶
　十七口鹿一隻兔二十二隻¶
一合用祭器以下各器俱神宫監收貯金鑲登鉶并¶
<pb:KR2l0011_WYG_002-42a>¶
　托各六十箇金爵三十箇金壺十五把金拆¶
　盂十五箇金香盒十五箇金匙三十張金筯¶
　三十雙銀杓十五把白磁登鉶六十箇簠簋¶
　籩豆碟四百二十箇白磁爵六十一箇(内福/酒爵)¶
　(一/箇)毛血盤四十五箇大羮銅壺二把錫湯壺¶
　十五把錫香盒四箇篚箱十五箇籩豆亭十¶
　五座三牲匣十五副犢牲匣十五副錫盆十¶
　五箇酒尊六箇孔桌二張祝版座一座桌一¶
<pb:KR2l0011_WYG_002-42b>¶
　張案桌十五張帛桌十五張竅頭桌十五張¶
　流金爐十五箇燭臺十對銅香爐十箇屏息¶
　三十箇紅紗燈并明照燈四十四盞銅燈并¶
　紙方燈九十八盞銅鍋十五口銅缸四口漂¶
　牲扛錫桶各十二隻紅紗朝燈八座¶
一親王合用祭器白磁登鉶八箇簠簋籩豆碟九¶
　十六箇磁爵十二箇篚箱四箇籩豆匣四副三¶
　牲匣四副銀壺四把銀拆盂四箇銀匙二十一¶
<pb:KR2l0011_WYG_002-43a>¶
　張銀筯二十一雙酒尊六箇(并功/臣)¶
一功臣合用祭器白磁鉶十七箇簠簋籩豆¶
　碟一百七十箇磁爵五十一箇錫壺拆盂各¶
　四件象牙匙十七張牙筯十七雙篚箱十七¶
　箇籩豆匣十七副二牲匣十七副¶
一合用樂器琴十張笙十攢簫十枝笛十枝篪¶
　六枝瑟四張塤二箇排簫二架搏拊二座柷¶
　一座敔一座鐘一架(計十/六口)玉磬一架(計十/六面)鼓¶
<pb:KR2l0011_WYG_002-43b>¶
　一座麾一首節二對干戚籥羽各六十四¶
　副¶
一登壇官員掌祭卿一員奏禮寺丞一員讀祝¶
　寺丞一員對引官一員掌燎官二員舉麾官¶
　二員陳設官三十六員導駕官六員執燈導¶
　駕官二員收牲官二員¶
一執事樂舞生典儀二人通贊一人捧帛三十¶
　九人執爵五十六人司尊四人(俱用青/羅祭服)樂生¶
<pb:KR2l0011_WYG_002-44a>¶
　七十二人武舞生六十六人文舞生六十六¶
　人燒香生一十二人¶
一樂生文舞生燒香生袍服共一百五十套每¶
　套蟾冠一頂角帶一條紅羅袍一件(葵花/補)紅¶
　絹襯衫一件(錦/領)白布襪一雙青段履鞋一雙¶
武舞生袍服六十六套天頂冠一頂金帶一條¶
　紅羅袍一件(銷/金)紅絹襯衫一件紅羅裙一條¶
　(銷金/花邉)紅羅結子一件(銷/金)紅羅汗跨一件(銷金/藍邉)¶
<pb:KR2l0011_WYG_002-44b>¶
　青線縧一根紅絹褡包一條抺緑皂靴一雙¶
　白布襪一雙紅錦䕶臁一雙¶
一供祀厨役共三百二十二名(并五祀/旗纛)¶
一時享正月某日孟春夏秋冬朔日時享太廟¶
于崇禎七年九月二十日奉聖㫖四孟俱應昩¶
爽著該衙門議奏禮部囘奏奉聖㫖是前期¶
十日本寺題請聖駕親詣致祭本并題前一¶
日早開長安右等門放牲并官員人等進入本¶
<pb:KR2l0011_WYG_002-45a>¶
一本寺委協律郎提調樂舞生執事於太和殿朝夕演¶
習禮樂¶
一前期八日行手本知㑹鴻臚寺於前期三日請陞殿¶
奏祭祀¶
一前期四日行揭帖知會司禮監奏祭祀¶
一前期三日本寺官具公服於皇極殿候鳴鞭訖跪奏¶
云太常寺卿臣某等謹奏某月某日孟(春夏/秋冬)時享太廟¶
本日卯時恭候聖駕致祭文武百官自某日為始致齋¶
<pb:KR2l0011_WYG_002-45b>¶
三日同日祭司(户竈/門井)之神遣内官行禮請㫖承㫖叩三¶
頭一揖一躬退(如其日免朝/則具本題知)是日屬官率鋪排執御仗¶
紗燈進齋戒牌銅人於文華殿東九五齋北向仍出示¶
長安門¶
一齋牌　　　　年　月　日孟春本日卯時時享太¶
廟自本月某日午後沐浴更衣某日為始致齋三日¶
一東西長安門告示　太常寺為祭祀事照得　　年¶
　月　日孟春時享太廟文武百官自本月某日午後¶
<pb:KR2l0011_WYG_002-46a>¶
沐浴更衣於本衙門宿歇某日為始致齋三日其陪祀¶
官員除年老殘疾瘡疥體氣刑餘喪過之人不與外文¶
官三品以上六科都給事中武官四品以上皇親指揮¶
千百户等官各具祭服伺候陪祀合行告示知會¶
一行揭帖知㑹司禮監奏省牲(如次日不朝/則不具揭帖)¶
一前期二日候上御門𫝊嗽畢本寺卿同光禄寺卿具吉¶
服跪奏云太常寺等衙門卿臣某等謹奏本月某日臣¶
等恭詣太廟省牲請㫖承㫖不叩頭一躬退(如其日不/朝則具本)¶
<pb:KR2l0011_WYG_002-46b>¶
(題/)是日早樂舞生詣廟街門㦸門燒香是日本寺官同¶
神宫監官安設神座訖本寺官詣太和殿演禮樂畢詣¶
犧牲所看牲¶
一行揭帖知㑹司禮監填祝版¶
一前期一日本寺卿同光禄寺卿省牲畢具本復命是¶
日早博士捧祝版於東平臺候上親填御名畢捧安於¶
太廟神庫¶
一本寺官同神宫監官率鋪排厨役詣太廟神庫視洗¶
<pb:KR2l0011_WYG_002-47a>¶
金器祭器樂舞生陳設樂器午後陳設冠服供案籩豆¶
牲隻¶
一陳設　髙皇帝　髙皇后神位南向　成祖　睿宗¶
武宗　世宗各帝后西向　穆宗　神宗　光宗　熹¶
宗各帝后東向九聖九案陳設俱與大祫同親王功臣¶
陳設與大祫同¶
一儀注同大祫¶
一祝文　維　　年　月　日孝𤣥孫嗣皇帝某敢昭¶
<pb:KR2l0011_WYG_002-47b>¶
告於　太祖髙皇帝　孝慈髙皇后　成祖文皇帝¶
仁孝文皇后　睿宗獻皇帝　慈孝獻皇后　皇髙¶
伯祖考武宗毅皇帝　皇髙伯祖妣孝靜毅皇后¶
皇髙祖考世宗肅皇帝　皇髙祖妣孝潔肅皇后¶
皇曾祖考穆宗莊皇帝　皇曾祖妣孝懿莊皇后¶
皇祖考神宗顯皇帝　皇祖妣孝端顯皇后　皇考¶
光宗貞皇帝　皇妣孝元貞皇后　皇兄熹宗悊皇¶
帝曰時維孟春禮嚴祭祀謹以牲醴庶品用伸追慕¶
<pb:KR2l0011_WYG_002-48a>¶
之情尚享¶
一樂章(與祫/祭同)¶
一本寺庫出祝帛香燭果品牲醴等物祝版¶
　一片奉先帛十七段展親帛二十一段報功¶
　帛十七段速香十二斤(又九/炷)牙香十二兩黄¶
　速香四兩盥手檀香五錢薫輦速香一斤二¶
　斤燭三十六枝八兩燭八十四枝四兩燭三¶
　十五枝二兩燭四百枝進銅人二兩燭十六¶
<pb:KR2l0011_WYG_002-48b>¶
　枝監禮監宰二兩燭十六枝芡實十五斤四¶
　兩栗子四十九斤二兩紅棗三十六斤六兩¶
　榛仁十七斤六兩菱米十八斤十二兩香油¶
　十斤砂糖四斤蜂宻五兩白鹽十五斤鹽磚¶
　三斤八兩大笋一斤花椒一斤一兩茴香一¶
　斤一兩蒔蘿八兩五錢梔子十兩醢魚十¶
　九斤鰝魚十九尾木炭四十斤祝版本紙¶
　二張包版黄白榜紙各一張告示白榜紙¶
<pb:KR2l0011_WYG_002-49a>¶
　三張親王牌表黄紙二十一張毛血帖表黄紙¶
　五張包香帛黄咨紙五十張白咨紙五十張齋¶
　牌表黄紙一張□米造粉糍粳米造糗餌糯米¶
　各一斗四升黍米稷米粱米各一斗四升白麫¶
　二十六斤蕎麥麫二十六斤葱一斤十兩菁菜¶
　二十二斤芹菜十一斤韭菜四斤一兩醬十三¶
　兩酒三十九瓶木柴一萬六千五百斤葦把五¶
　十四束(每束重二/十五斤)犢一十五隻北羊一十四隻¶
<pb:KR2l0011_WYG_002-49b>¶
　猪三十一口山羊一十七隻鹿一隻兔一十三隻¶
一合用供器祭器(以下各器俱/神宫監收貯)金鑲登鉶并托各三¶
　十六箇金爵一十八箇金壺九把金折盂九箇¶
　金香盒九箇金匙十八張金筯十八雙銀杓九¶
　把白磁登鉶三十六箇簠簋籩豆碟二百五十¶
　二箇白磁爵三十七箇(内福酒/一箇)毛血盤二十七箇¶
　大羮銅壺二把錫湯壺九把錫香盒四箇篚箱¶
　九箇籩豆亭九座三牲匣九副犢牲匣九副錫¶
<pb:KR2l0011_WYG_002-50a>¶
　盆九箇酒尊六箇孔桌二張祝版座一座桌一¶
　張案桌九張帛桌九張竅頭桌九張流金爐¶
　九箇屏息一十八箇燭臺十對銅香爐十箇紅¶
　紗朝燈八座紅紗燈并明照燈四十四盞銅燈¶
　并紙方燈九十八盞銅鍋十五口銅缸四口漂¶
　牲扛湯桶各十二隻¶
親王功臣合用祭器(並同/祫祭)¶
一樂器(與祫/祭同)¶
<pb:KR2l0011_WYG_002-50b>¶
一登壇官員(俱與祫祭同惟陳/設官為一十八員)¶
一執事樂舞生典儀二人通贊一人捧帛三十人執¶
　爵三十八人司尊四人(俱用青/羅祭服)¶
樂生文武舞生燒香生人數及所用袍服(俱與祫/祭同)¶
一供祀厨役共三百一十三名¶
　　四月初一日孟夏時享太廟(一應合行事/官與孟春同)其祝文¶
該(春夏/秋冬)字惟七月初一日孟秋六月遇小盡例該二十¶
六日奏祭祀縁其日為孝莊睿皇后忌辰移於二十五¶
<pb:KR2l0011_WYG_002-51a>¶
日奏鴻臚寺前期題奉　舊制四孟惟此祭為子時行¶
禮知㑹鴻臚寺於前期四日請陞殿奏祭祀知㑹司禮¶
監於前期五日行揭帖進齋牌銅人出長安門告示於¶
前期四日致齋則以前期三日為始今於崇禎七年奉¶
聖㫖四孟俱應昧爽一應事宜俱同(惟歳暮/午時)¶
　　九廟分祭事宜¶
一儀注是日上乗板輿繇廟街門入至太廟門西上降¶
輿導引官導上繇太廟左門入至㦸門帷幙内上具祭¶
<pb:KR2l0011_WYG_002-51b>¶
服出導引官導上繇㦸門入繇丹墀東至後寢繇左門¶
入捧主官同入上請徳祖主内臣請𤣥皇后主捧主官¶
請懿祖熈祖仁祖帝后主前寢捧主官請太祖帝后主¶
繇太廟後門入各廟捧主官詣各寢請成祖七宗帝后¶
主至太廟殿門外候五祖至闢殿門入詣各座候徳祖¶
主捧主官各安帝后主訖退内贊對引官導上行典儀¶
(唱/)樂舞生就位執事官各司其事内贊奏就位典儀(唱/)¶
迎神奏樂内贊對引官導上至徳祖香案前奏跪奏搢圭¶
<pb:KR2l0011_WYG_002-52a>¶
奏上香上三上香訖奏復位樂止奏四拜(𫝊贊百/官同)典儀¶
唱奠帛行初獻禮奏樂内贊對引官導上至御案前奏¶
搢圭上受帛奏獻帛訖上受爵奏獻爵訖上至𤣥皇后¶
前奏搢圭上受爵奏獻爵訖奏出圭奏復位上復位樂¶
暫止奏跪(𫝊贊衆/官皆跪)贊讀祝訖樂復作奏俯伏興平身(𫝊/贊)¶
(百官/同)樂止典儀唱行亞獻禮奏樂内贊導上至御案左¶
奏搢圭奏獻爵出圭導至𤣥皇后前奏搢圭奏獻爵訖¶
奏復位樂止典儀唱行終獻禮奏樂儀同亞獻樂止太¶
<pb:KR2l0011_WYG_002-52b>¶
常卿至中室西向立(唱/)賜福胙光禄卿捧福酒跪進於¶
上右内贊奏跪奏搢圭奏飲福酒飲訖光禄官捧福胙¶
跪進於上右奏受胙受訖奏出圭奏俯伏興平身奏四¶
拜(傳贊百/官同)典儀唱徹饌奏樂樂止太常卿於中室向上¶
跪奏禮畢請還宫奏樂奏四拜(𫝊贊百/官同)樂止典儀(唱/)讀¶
祝官捧祝進帛官捧帛各詣燎位奏樂上退拜位之東¶
立捧祝帛官出中門奏禮畢上請徳祖主捧主官請𤣥¶
皇后列聖帝后主至各寢俱安訖上出導引官導上至¶
<pb:KR2l0011_WYG_002-53a>¶
㦸門帷幙内易祭服出上回宫樂止¶
一捧主大臣行禮儀注典儀唱迎神同詣各廟香案前¶
内贊奏跪齊跪奏搢圭齊搢笏奏上香齊上香三上香¶
訖奏復位齊退典儀(唱/)奠帛行初獻禮各同上行至各¶
香案前内贊奏搢圭齊搢笏跪受帛奏獻帛齊獻帛訖¶
速起受爵於案桌首立奏獻爵齊獻爵訖奏出圭齊出¶
笏奏復位齊退亞終獻禮同初獻獻爵¶
一捧主内臣行禮儀注奠帛行初獻禮同上行至該廟¶
<pb:KR2l0011_WYG_002-53b>¶
案桌首立候上至𤣥皇后前奏搢圭齊搢笏受爵奏獻¶
爵齊獻爵跪訖奏出圭齊出笏奏復位齊退亞終獻禮¶
同初獻¶
一祝文　維　　年　月　日孝𤣥孫嗣皇帝某敢昭¶
告於　徳祖𤣥皇帝　𤣥皇后　懿祖恒皇帝　恒¶
皇后　熈祖裕皇帝　裕皇后　仁祖淳皇帝　淳¶
皇后　太祖髙皇帝　孝慈髙皇后　成祖文皇帝¶
　仁孝文皇后　仁宗昭皇帝誠孝昭皇后　皇髙¶
<pb:KR2l0011_WYG_002-54a>¶
祖考宣宗章皇帝　皇髙祖妣孝恭章皇后　皇曾¶
祖考英宗睿皇帝　皇曾祖妣孝莊睿皇后　皇祖¶
考憲宗純皇帝　皇祖妣孝貞純皇后　皇伯考孝¶
宗敬皇帝　皇伯妣孝康敬皇后　皇考睿宗獻皇¶
帝　皇妣慈孝獻皇后　皇兄武宗毅皇帝　孝靜¶
毅皇后氣序云邁歳事將終謹率羣臣以牲帛醴齊¶
粢盛庶品特修大祫禮於太廟用伸追感之情伏惟¶
尚享¶
<pb:KR2l0011_WYG_002-54b>¶
　　一樂章¶
　　　迎神　太和¶
　仰慶源兮大發祥　惟世徳兮深長　時維歳殘¶
　(合四一四一工尺/)　(工六尺合四合/)　(四合四一/)¶
　大祫洪張　祖宗神聖　明明皇皇　遥瞻兮頓首¶
　(六尺工尺/)　(合四一四/)　(工尺一合/)　(六工合工尺/)¶
　世徳兮何以忘¶
　(工六尺合四合/)¶
<pb:KR2l0011_WYG_002-55a>¶
　　　初獻　夀和¶
　神之格兮慰我思　　　　慰我思兮捧玉巵¶
　(合四一四尺合尺/)　　　　(六尺工尺合四合/)¶
　捧來前兮慄慄　　　　　仰歆納兮是幸已而¶
　(合四一四六工/)　　　　　(工六尺一尺四工合/)¶
　　　亞獻　豫和¶
　再舉瑶漿　樂舞羣張　小孫在位　倍助賢良¶
　(合四一尺/)　(六尺工尺/)　(合四一四/)　(工尺一合/)¶
<pb:KR2l0011_WYG_002-55b>¶
　百工羅從　大禮肅將　惟我祖宗　顯錫恩光¶
　(一尺六尺/)　(五六工尺/)　(工尺合四/)　(一尺工合/)¶
　　　終獻　寧和¶
　思祖功兮深長　　　　　景宗徳兮馨香¶
　(合四一四工尺/)　　　　　(工六尺合四合/)¶
　報歳事之既成兮典則先王　惟功徳之莫報兮何以量¶
　(合四一四六尺工尺尺工尺/)　(工六尺一尺一尺四工合/)¶
　　　徹饌　雍和¶
<pb:KR2l0011_WYG_002-56a>¶
　三酌既終　一誠感通　仰聖靈兮居歆¶
　(合四一四/)　(尺四工合/)　(工六尺/)一(尺工/)¶
　萬禩是舉兮庶乎酬報之𠂻¶
　(合四一四工六工一尺四合/)¶
　　　還宫　安和¶
　顯兮幽兮　神運無跡　神運無跡兮化無方¶
　(尺工一合/)　(一尺工尺/)　(六尺工尺一尺四合/)¶
　靈返天兮主返室　　願神功聖徳兮啟佑無終¶
<pb:KR2l0011_WYG_002-56b>¶
　(四合四一尺合四/)　　(工六工尺一尺一合四合/)¶
　𤣥孫拜送兮以謝以祈¶
　(合四一四尺一尺六尺/)¶
一登壇合用祭器金鑲登鉶并托各五十二箇¶
　金爵二十六箇金壺一十三把金折盂十三¶
　箇金香盒十三箇金匙二十六張金筯二十¶
　六雙銀杓一十三把白磁登鉶五十二箇簠簋籩¶
　豆碟三百六十四箇白磁爵五十三箇(内福酒/爵一箇)毛¶
<pb:KR2l0011_WYG_002-57a>¶
　血盤三十六箇大羮銅壺二把錫湯壺一十三把¶
　錫香盒四箇(常/用)篚箱一十三箇籩豆亭一十三座¶
　三牲匣一十三副犢牲匣十三副錫盆十三箇酒¶
　尊六箇孔桌二張祝版座一座桌一張案桌十¶
　三張帛桌十三張閣冠冕桌二十六張閣舄桌¶
　二十六張竅頭桌一十三張流金爐十三箇燭¶
　臺十對銅香爐十箇屏息四十箇紅紗朝燈八¶
　座紅紗燈并明照燈四十四盞銅燈並紙方燈¶
<pb:KR2l0011_WYG_002-57b>¶
　九十八盞銅鍋十五口銅缸四口漂牲扛湯桶¶
　各十二隻¶
一親王合用祭器白磁登鉶八箇簠簋籩豆碟九¶
　十六箇磁爵十二箇篚箱四箇籩豆匣四副三¶
　牲匣四副銀壺四把銀拆盂四箇銀匙二十一¶
　張銀筯二十一雙酒尊六箇(並功/臣)¶
一功臣合用祭器白磁鉶十七箇簠簋籩豆碟一¶
　百七十箇磁爵五十一箇錫壺拆盂各四件¶
<pb:KR2l0011_WYG_002-58a>¶
　象牙匙十七張牙筯十七雙篚箱十七箇籩豆匣¶
　十七副二牲匣十七副¶
一登壇掌祭卿一員讀祝官一員奏禮官一員對引¶
　官一員掌燎官二員舉麾官一員司香官十二員¶
　陳設導引佐主官共七十七員看牲官一員典儀¶
　一人通贊一人捧帛三十三人執爵斟酒司尊共¶
　三十二人登壇樂生七十二人武舞生六十六人¶
　文舞生六十六人燒香樂舞共六人宰牲供祀厨¶
<pb:KR2l0011_WYG_002-58b>¶
　役鋪排共四百七十名¶
一樂器旌節干戚籥羽全一執事青羅服冠帶玎¶
　璫笏板鞋襪全一樂舞生紅羅袍服冠帶鞋襪¶
　全¶
一本寺庫内出制帛香燭果品等物奉先制帛二¶
　十五段展親制帛二十一段報功制帛一十七¶
　段祝版一片禮神制帛六段祝文二道速炷香¶
　十三炷方塊速香七斤速香十六斤馬牙香¶
<pb:KR2l0011_WYG_002-59a>¶
　四斤盥手檀香五錢薫輦速香一斤降香六¶
　炷并散香六斤二斤燭二十八枝八兩燭五¶
　十二枝金燈八兩燭二十六枝四兩燭三十¶
　五枝二兩燭三百九十枝雜照二兩燭九百¶
　枝一兩燭五枝進銅人僉版二兩燭十八枝¶
　紅棗七十九斤八兩栗子九十五斤榛仁二¶
　十三斤半菱米二十三斤半芡實二十三斤¶
　半香油十二斤胡桃三十斤茘枝二十一斤¶
<pb:KR2l0011_WYG_002-59b>¶
　圓眼二十一斤砂糖三斤蜜十二兩鹽二十¶
　斤笋二斤鰝魚十二尾鮓魚十三斤花椒茴¶
　香各二斤蒔蘿梔子各一斤祝文本紙六張包¶
　祝版告示榜紙六張紅表紙二張表黄紙三十¶
　張黄白咨紙一百張呈文紙二十張煮牲并造¶
　糗餌粉糍木柴一萬八千斤木炭三十斤酒五¶
　十九瓶(光禄/寺支)黍稷稻粱各一斗五升粳糯米一斗¶
　八升蕎麥白麫各三十斤醬七斤醋一瓶(神祇/壇領)葱¶
<pb:KR2l0011_WYG_002-60a>¶
　三十二把韭菜二斤菁菜二十把芹菜四綑(司/菜)¶
　(局/領)¶
一合用牲隻共一百一十七隻牛十九隻(用/騂)北羊¶
　十八隻山羊二十三隻(内五祀旗/纛六隻)豕四十一　口¶
　(内五祀旗/纛六口)鹿一隻兔十五隻¶
　　附考嘉靖中孟春特享列聖孟夏孟秋孟冬祫享¶
　　事宜¶
一立春特享太廟列聖廟前期十五日本寺委協律郎¶
<pb:KR2l0011_WYG_002-60b>¶
提調樂舞生執事於太和殿朝夕演習禮樂¶
一本寺具題欽定捧主大臣八員内臣九員¶
又題開長安等門進牲本¶
一前期十日行手本知㑹捧主大臣¶
一前期五日行手本知㑹鴻臚寺請陞殿奏祭祀¶
一行揭帖知㑹司禮監奏祭祀¶
一前期三日本寺官具公服於奉天殿奏祭祀齋戒進¶
銅人齋牌於文華殿東安設北向¶
<pb:KR2l0011_WYG_002-61a>¶
一行手本知㑹遣官僉版侍班　知㑹中書填版¶
一齋牌　　　　年　月　日立春時享皇祖列聖配¶
享功臣同日祭太歳月將等神司户之神某日午後沐¶
浴更衣某日為始致齋三日¶
一東西長安門告示　太常寺為祭祀事　　年¶
月　日立春特享皇祖列聖文武百官(以下與見/今時享同)¶
一行揭帖知㑹司禮監填祝版¶
一前期二日本寺卿同光禄寺卿面奏省牲¶
<pb:KR2l0011_WYG_002-61b>¶
一樂舞生早詣各廟廟街門㦸門燒香¶
一神宫監官同本寺官安設神座訖本寺官俱詣太和¶
殿演禮樂畢詣犧牲所看牲¶
一前期一日本寺卿同光禄卿省牲復命博士捧祝版¶
於文華殿上親填太祖版中書舍人代填列聖版遣官¶
侍班填畢捧安於太廟神庫内供奉¶
一本寺官同神宫監官率鋪排厨役早詣太廟神庫出¶
洗金器祭器午後於各廟陳設冠服供案籩豆牲隻樂¶
<pb:KR2l0011_WYG_002-62a>¶
舞生陳設樂器¶
　¶
　¶
　¶
　¶
　¶
　¶
　　一陳設¶
<pb:KR2l0011_WYG_002-63a>¶
一儀注是日上陞板輿繇廟街門入至太廟門西降輿¶
導引官導繇太廟左門入至㦸門帷幙内上具祭服出¶
導引官導繇㦸門入繇東丹墀至寢繇左門入請太祖¶
主内臣請髙皇后主繇太廟後門入上安太祖主内臣¶
安髙皇后主訖内贊對引官導上至御拜位典儀(唱/)樂¶
舞生就位執事官各司其事内贊奏就位典儀唱迎神¶
奏樂内贊對引官導上至香案前奏跪奏搢圭奏上香¶
訖奏出圭奏復位樂止奏四拜(𫝊贊百/官同)典儀唱奠帛行¶
<pb:KR2l0011_WYG_002-63b>¶
初獻禮奏樂内贊對引官導上至御案前奏搢圭上受¶
帛奏獻帛訖上受爵奏獻爵獻太祖爵訖奏出圭奏搢¶
圭上受爵奏獻爵獻皇后爵訖奏出圭奏詣讀祝位樂¶
暫止奏跪(𫝊贊衆/官皆跪)贊讀祝讀訖奏俯伏興平身(𫝊贊百/官同)¶
樂復作奏復位樂止典儀唱行亞獻禮行終獻禮(奏樂/同初)¶
(獻獻爵惟不/獻帛讀祝)樂止太常卿至中室西向立唱賜福胙光¶
禄卿捧福酒跪進於上右内贊奏跪奏搢圭奏飲福酒¶
飲訖光禄官捧福胙跪進於上右奏受胙受訖奏出圭¶
<pb:KR2l0011_WYG_002-64a>¶
奏俯伏興平身奏四拜(𫝊賛百/官同)典儀唱徹饌奏樂樂止¶
太常卿向上跪奏禮畢請還宫奏樂奏四拜(𫝊賛百/官同)樂¶
止典儀(唱/)讀祝官捧祝進帛官捧帛各詣燎位奏樂上¶
退拜位之東立捧祝帛官出中門奏禮畢上請太祖主¶
内臣請皇后主至寢各安主訖上出導引官導至帷幙¶
内易服出上回宫¶
一特享成祖列聖廟遣官儀注是日上入㦸門帷幙内¶
具祭服大臣内臣詣各廟寢請后主繇後門入各安主¶
<pb:KR2l0011_WYG_002-64b>¶
畢候太廟典儀唱樂舞生就位執事官各司其事(𫝊賛/)¶
𫝊各廟典儀唱樂舞生就位執事官各司其事賛引賛¶
就位典儀唱迎神(傳賛/)𫝊唱迎神奏樂賛引導遣官詣¶
香案前賛跪賛搢笏賛上香訖賛出笏復位樂止賛四¶
拜典儀唱奠帛行初獻禮(𫝊賛/)𫝊奠帛行初獻禮奏樂¶
賛引導遣官内臣詣御案前賛搢笏賛獻帛訖賛獻爵¶
訖賛出笏賛詣讀祝位賛跪樂暫止賛讀祝訖樂復作¶
賛俯伏興平身復位典儀唱行亞獻禮奏樂賛引導遣¶
<pb:KR2l0011_WYG_002-65a>¶
官内臣詣御案前賛搢笏賛獻爵訖賛出笏復位樂止¶
行終獻禮奏樂儀同亞獻樂止候上飲福受胙拜訖典¶
儀唱徹饌(𫝊賛/)𫝊唱徹饌奏樂樂止掌祭官向上跪奏¶
禮畢請還宫奏樂賛四拜樂止典儀唱讀祝官捧祝進¶
帛官捧帛各詣燎位遣官退於東立捧祝帛官出中門¶
賛禮畢遣官内臣請帝后主還寢安訖退出候上升輦¶
回¶
一祝文　維孝𤣥孫嗣皇帝某敢昭告於　太祖髙皇¶
<pb:KR2l0011_WYG_002-65b>¶
帝　孝慈髙皇后曰時維孟春禮嚴特祀謹以牲帛庶¶
品用伸追慕伏惟鑒歆尚享¶
　　　維孝𤣥孫嗣皇帝某謹遣　敢昭告於　成祖¶
文皇帝　仁孝文皇后　仁宗昭皇帝　誠孝昭皇后¶
　皇髙祖考宣宗章皇帝　皇髙祖妣孝恭章皇后¶
　　　維孝曾孫嗣皇帝某謹遣　敢昭告於　皇曾¶
祖考英宗睿皇帝　皇曾祖妣孝莊睿皇后¶
　　　維孝孫嗣皇帝某謹遣　敢昭告於　皇祖考¶
<pb:KR2l0011_WYG_002-66a>¶
憲宗純皇帝　皇祖妣孝貞純皇后¶
　　　維孝姪嗣皇帝某謹遣　敢昭告於　皇伯考¶
孝宗敬皇帝　皇伯妣孝康敬皇后¶
　　　維孝子嗣皇帝某謹遣　敢昭告於　皇考睿¶
宗獻皇帝　皇妣慈孝獻皇后¶
　　　維孝弟嗣皇帝某謹遣　敢昭告於　皇兄武¶
宗毅皇帝　孝靜毅皇后　文俱同前¶
　　一樂章¶
<pb:KR2l0011_WYG_002-66b>¶
太廟　迎神　太和¶
　於皇於皇兮仰我聖祖　乃武乃文　安内靖外¶
　(合四一四尺一尺六尺/)　(一尺工尺/)　(合四一四/)¶
　為天下大君　粤比隆於古　越彼放勛　肇造王業¶
　(一尺工一合/)　(尺合四一四/)　(尺四工合/)　(六尺工尺/)¶
　佑啟予小孫　功徳超邁　太室攸尊　首稱春祀¶
　(工尺一合四/)　(工尺一合/)　(六尺工尺/)　(合四一四/)¶
　誠敬用伸　維神格思　萬世如存¶
<pb:KR2l0011_WYG_002-67a>¶
　(工尺一合/)　(四合工尺/)¶
　　　初獻　夀和¶
　薦帛于筐　潔牲于俎　嘉我稷黍　酌我清酤¶
　(合四一四/)　(工尺一合/)　(尺合一四/)　(一尺一合/)¶
　愚孫毖祀　奠獻初舉　翼翼精誠　對越我皇祖¶
　(六尺工尺/)　(工尺一合/)　(一尺工尺/)　(工尺合四合/)¶
　居然顧歆　永錫純祜¶
　(一尺工尺/)　(一尺四合/)¶
<pb:KR2l0011_WYG_002-67b>¶
　　　亞獻　豫和¶
　籥舞既薦　八音洋洋　工歌喤喤　醇醴載羞¶
　(合四一尺/)　(六尺工尺/)　(工尺一四/)　(一尺一合/)¶
　齊明其將之　永佑于子孫　歳事其承之¶
　(四合四工尺/)　(五六工一尺/)　(工尺合四合/)¶
　俾嗣續克承　百世其保之¶
　(一尺工六尺/)　(一尺四工合/)¶
　　　終獻　寧和¶
<pb:KR2l0011_WYG_002-68a>¶
　三爵既崇　禮秩有終　盈溢孚顒　顯相肅雍¶
　(合四一尺/)　(尺工尺四/)　(六尺工尺/)　(一尺一合/)¶
　維皇祖格哉　以繹以融　申錫無窮　暨于臣民¶
　(四合四工尺/)　(六尺工尺/)　(合四一四/)　(一尺工尺/)¶
　萬福攸同¶
　(工尺一合/)¶
　　　徹饌　雍和¶
　禮備樂成　神恱人宜　籩豆靜嘉敬徹不遲¶
<pb:KR2l0011_WYG_002-68b>¶
　(合四一尺/)　(六尺工尺/)　(工尺一四/)　(一尺一合/)¶
　穆穆有容　秩秩其儀　益祇以嚴　矧敢斁於斯¶
　(六工一尺/)　(工尺一合/)　(一尺工尺/)　(工尺合四合/)¶
　　　還宫　安和¶
　於皇我祖　陟降在天　清廟翼翼　禋祀首䖍¶
　(尺工一合/)　(六尺工尺/)　(一尺一/)　(四/)　(一尺一合/)¶
　明神既留　寢祏靜淵　介福綏禄　錫𦙍緜緜¶
　(一尺工尺/)　(一尺一合/)　(四合四一/)　(六尺工尺/)¶
<pb:KR2l0011_WYG_002-69a>¶
　以惠我家邦　於萬斯年¶
　(一尺合一合/)　(一尺六尺/)¶
成祖廟　迎神　太和¶
　於維文皇　重光是宣　克戡内難　轉坤旋乾¶
　(合四一四/)　(一尺工尺/)　(工尺一四/)　(一尺一合/)¶
　功振四方　威行八埏　詒典則于子孫¶
　(六尺工尺/)　(工尺一合/)　(一尺一尺合四/)¶
　不忘不愆　聖徳神功　格于皇天　作廟奕奕¶
<pb:KR2l0011_WYG_002-69b>¶
　(工尺一合/)　(六尺工尺/)　(工尺一合/)　(六尺工尺/)¶
　百世不遷　祀事孔明　億萬斯年¶
　(工尺一合/)　(四合四一/)　(工尺一合/)¶
　　初獻亞獻終獻徹饌還宫樂歌俱與太廟同¶
仁廟　迎神　太和¶
　明明我祖　聖徳天成　至治訏謨　遹駿有聲¶
　(合尺一合/)　(六尺工尺/)　(工尺一四/)　(一尺一合/)¶
　專尊致享　維古經是程春祀有嚴　以迓聖靈¶
<pb:KR2l0011_WYG_002-70a>¶
　(六工尺一/)　(尺合四一四/)　(六工一尺/)　(一尺四合/)¶
　維陟降在庭　以賚我思成¶
　(一尺工六尺/)　(一尺合四合/)¶
　　　初獻　夀和¶
　幣牲載陳　金石在懸　清酒方獻　百執事有䖍¶
　(合四一四/)　(尺四工合/)　(六尺工尺/)　(一尺工六尺/)¶
　明神洋洋　降歆自天　俾我孝孫　徳首孔宣¶
　(合四一四/)　(工尺一合/)　(一尺工尺/)　(工尺一合/)¶
<pb:KR2l0011_WYG_002-70b>¶
　　　亞獻　豫和¶
　中誠方殷　明神如存　醖齊孔醇　再舉罍尊¶
　(合四一四/)　(六尺工尺/)　(工尺合四/)　(一尺六尺/)¶
　福禄穰穰　攸介攸臻　追逺報酬　罔極之恩¶
　(五六工尺/)　(工尺一合/)　(六尺工尺/)　(一尺四合/)¶
　　　終獻　寧和¶
　樂比聲歌　佾舞婆娑　稱彼玉爵　酒㫖且多¶
　(尺合一四/)　(一尺一合/)　(六尺工尺/)　(一尺四合/)¶
<pb:KR2l0011_WYG_002-71a>¶
　獻享維終　神聽以和　孝孫在位　受福不那¶
　(六尺工尺/)　(工尺一合/)　(四合四一/)　(一尺六尺/)¶
　　　徹饌　雍和¶
　牷牲在俎　稷黍在簠　孝享多儀　格我皇祖¶
　(合尺一合/)　(一尺工尺/)　(尺合一四/)　(一尺一合/)¶
　稱歌進徹　髦士膴膴　孝孫受福　以敷錫於下土¶
　(六尺工尺/)　(工尺一合/)　(四合四一/)　(工尺一尺四合/)¶
　　　還宫　安和¶
<pb:KR2l0011_WYG_002-71b>¶
　犆享孔明　物備禮成　於昭在天　以莫不聽¶
　(尺工一合/)　(尺四工合/)　(六尺工尺/)　(一尺一合/)¶
　明神即安　維華寢是憑　肇祀迄今　百世祇承¶
　(六尺工尺/)　(工尺合四合/)　(工尺一四/)　(一尺六尺/)¶
　　宣廟英廟憲廟樂歌俱與仁廟同¶
孝廟　迎神　太和¶
　列祖垂統　景運重熈　於惟孝皇　敬徳允持¶
　(合四一四/)　(一尺四合/)　(六尺工尺/)　(工尺一合/)¶
<pb:KR2l0011_WYG_002-72a>¶
　用光于大烈　化被蒸黎　專廟以享　經禮攸宜¶
　(四合四工尺/)　(六尺工尺/)　(工尺一四/)　(一尺一合/)¶
　爼豆式陳　庶幾來思¶
　(一尺工尺/)　(工尺一合/)¶
　　　初獻　夀和¶
　粢盛孔蠲　腯肥牲牷　考鼓鼘鼘　萬舞躚躚¶
　(合四一尺/)　(六尺工尺/)　(尺合一四/)　(一尺一合/)¶
　清醑初酌　對越在天　明神居歆　式昭厥䖍¶
<pb:KR2l0011_WYG_002-72b>¶
　(六尺工尺/)　(工尺一合/)　(四合工尺/)　(一尺四合/)¶
　　　亞獻　豫和¶
　祀事孔勤　精意未分　樂感鳳儀　禮䖍駿奔¶
　(合尺一合/)　(六尺工尺/)　(尺合一四/)　(一尺一合/)¶
　醖齊挹清　載奠瑶尊　神其格思　福禄來臻¶
　(一尺六尺/)　(五六工尺/)　(合四一四/)　(工尺一合/)¶
　　　終獻　寧和¶
　樂舞既成　獻享維終　明明對越　彌篤其恭¶
<pb:KR2l0011_WYG_002-73a>¶
　(尺合四一/)　(一尺工尺/)　(工尺一四/)　(一尺一合/)¶
　篤恭維何　明徳是宗　神之聽之　萬福來同¶
　(六尺工尺/)　(工尺一合/)　(四合四一/)　(一尺六尺/)¶
　　　徹饌　雍和¶
　牲牢體陳　我享我將　黍稷蘋藻　潔白馨香¶
　(合四一尺/)　(六尺工尺/)　(合四一四/)　(工尺一合/)¶
　徹以告成　降禧禳禳　神錫無疆　祜我萬方¶
　(一尺工尺/)　(工尺一合/)　(四合四一/)　(工尺一合/)¶
<pb:KR2l0011_WYG_002-73b>¶
　　　還宫　安和¶
　禮享既洽　神御聿興　廟寢煌煌　以馮以寧¶
　(尺工一合/)　(六尺工尺/)　(合四一四/)　(一尺一合/)¶
　維神匪遐　上下在庭　于寢孔安¶
　(四合四一/)　(工尺一合/)　(六工一尺/)¶
　永底我蒸民之生¶
　(合四一尺工六尺/)¶
睿廟　迎神　太和¶
<pb:KR2l0011_WYG_002-74a>¶
　於穆神皇　秉徳凝道　仁厚積累　配于穹昊¶
　(合尺一合/)　(一尺工尺/)　(工尺一四/)　(一尺一合/)¶
　流慶顯休　萃于𦕈躬　施于無窮　以似以續¶
　(六工一尺/)　(尺四工合/)　(一尺工尺/)　(合四一四/)¶
　以光紹我皇宗　維兹氣始　俎豆是共¶
　(一尺工尺一合/)　(六尺工尺/)　(工尺一合/)¶
　循厥典禮　式敬式崇　神其至止　以鑒愚衷¶
　(四合四一/)　(一尺一合/)　(六尺工尺/)　(一尺四合/)¶
<pb:KR2l0011_WYG_002-74b>¶
　　　初獻　夀和¶
　制帛牲牢　庶羞芬膫　玉戚朱干　協于韶簫¶
　(合尺一合/)　(六尺工尺/)　(合四一合/)　(一尺一合/)¶
　清醑在筵　中情纒綿　神之格思　儀形僾然¶
　(六尺工尺/)　(工尺一合/)　(四合四一/)　(尺四工合/)¶
　　　亞獻　豫和¶
　瑶爵再陳　侑以工歌　籥舞蹌蹌　八音諧和¶
　(合四一尺/)　(六尺工尺/)　(工尺一四/)　(一尺六尺/)¶
<pb:KR2l0011_WYG_002-75a>¶
　孝思肫肫　感格聖靈　致慤則存　如聞其聲¶
　(五六工尺/)　(一尺一合/)　(四合四一/)　(工尺一合/)¶
　　　終獻　寧和¶
　儀式弗踰　奠爵維三　樂舞雍容　以雅以南¶
　(尺工一合/)　(六尺工尺/)　(尺合一四/)　(一尺一合/)¶
　仰仁源徳澤　嶽崇海淵　願啟我子孫¶
　(工六尺工尺/)　(尺四工合/)　(工尺一合四/)¶
　緝熈光明　維兩儀是參¶
<pb:KR2l0011_WYG_002-75b>¶
　(工尺一合/)　(尺一尺六尺/)¶
　　　徹饌　雍和¶
　嘉饌甘㫖　亦既歆只　登歌迅徹　敬終惟始¶
　(合尺一合/)　(一尺工尺/)　(工尺一四/)　(一尺一合/)¶
　維神孔昭　賚永成于孝矣¶
　(六工一尺/)　(工一工尺一合/)¶
　　　還宫　安和¶
　幽顯莫測　神之無方　祀事既成　神返諸帝鄉¶
<pb:KR2l0011_WYG_002-76a>¶
　(尺工一合/)　(六尺工尺/)　(工尺一四/)　(一尺工尺尺/)¶
　申𤼵休祥　俾𦙍嗣蕃昌　宜君兮宜王　歴世無疆¶
　(四合四一/)　(工六尺工尺/)　(合四一尺四/)　(一尺六尺/)¶
武廟　迎神　太和¶
　列祖垂統　景運重熈　於惟武皇　昭徳勑威¶
　(合四一四/)　(一尺六尺/)　(工尺合四/)　(一尺一合/)¶
　用翦除姦宄　大業弗隳　專廟以享　經禮攸宜¶
　(四合四工尺/)　(六尺工尺/)　(四合四一/)　(一尺一合/)¶
<pb:KR2l0011_WYG_002-76b>¶
　俎豆式陳　庶幾來思¶
　(尺合一四/)　(一尺四合/)¶
　　初獻亞獻終獻徹饌還宫樂歌俱與孝廟同九廟¶
　　并親王功臣合用祭器等項俱與大祫同¶
一登壇掌祭官九員讀祝官九員奏禮官九員¶
　對引官九員舉麾官九員掌燎官十員司香¶
　官九員陳設佐主官一十八員導引官二十¶
　二員典儀九人𫝊賛十四人通賛一人捧帛¶
<pb:KR2l0011_WYG_002-77a>¶
　三十人執爵斟酒司尊共三十五人樂生共¶
　百四十八人武舞生共五百九十四人文舞生¶
　共五百九十四人燒香樂舞生共五十四人¶
　一樂器旌節干戚籥羽俱全一執事青羅祭¶
　服全一樂舞生紅羅袍服全鋪排厨役共四百名¶
一本寺庫内出制帛香燭果品等物奉先帛十八¶
　段展親帛二十一段報功帛十七段祝版九片¶
　速香九炷方塊香五斤速香十五斤馬牙香四¶
<pb:KR2l0011_WYG_002-77b>¶
　斤薰輦速香一斤盥手檀香五錢二斤燭七¶
　十六枝八兩燭七十枝四兩燭八十五枝二¶
　兩燭六百四十枝進銅人僉版二兩燭十六¶
　枝(孟秋加二十/斤燭六枝)紅棗三十斤栗子四十二斤¶
　榛仁十四斤菱米十四斤芡實十四斤宻十¶
　兩砂糖四斤鹽二十斤香油十斤乾笋二斤¶
　鰝魚十三尾鮓魚十三斤梔子花椒蒔蘿&KR1708;¶
　香各十兩木柴一萬五千斤炭五十斤白榜紙¶
<pb:KR2l0011_WYG_002-78a>¶
　四張本紙二十張表黄紙二十二張黄白咨¶
　紙各五十張酒三十八瓶(光禄/寺領)粳糯米各一¶
　斗九升黍稷稻粱各一斗四升蕎麥白麫各¶
　二十七升醬十斤醋二瓶葱三十把韭菜¶
　二斤菁菜三斤芹菜五綑(神祇壇恒裕/倉司菜局領)¶
一立夏時祫享宗廟¶
一前期十五日本寺委協律郎提調樂舞生執事於太¶
和殿朝夕演習禮樂¶
<pb:KR2l0011_WYG_002-78b>¶
一本寺奏請欽定捧主大臣八員内臣九員同日又題¶
開長安等門進牲本¶
一前期五日行手本知㑹鴻臚寺請陞殿奏祭祀齋戒¶
一行揭帖知會司禮監奏祭祀¶
一前期三日本寺官具公服奏祭祀齋戒進銅人齋牌¶
於文華殿東安設北向¶
一齋牌　　　年　月　日立夏時祫享宗廟同日祭¶
司竈之神某日午後沐浴更衣某日為始致齋三日¶
<pb:KR2l0011_WYG_002-79a>¶
東西長安門告示　太常寺為祭祀事　　　年　月¶
　日立夏時祫享宗廟文武百官(以下與見/今時享同)¶
一前期二日本寺卿同光禄卿面奏省牲樂舞生早詣¶
太廟各門燒香¶
一本寺官早詣太廟同神宫監官安設神座畢本寺官¶
俱詣太和殿演禮樂訖詣犧牲所看牲¶
一前期一日本寺卿同光禄卿省牲復命博士捧祝版¶
於文華殿上親填御名訖博士捧出奉安於太廟神庫¶
<pb:KR2l0011_WYG_002-79b>¶
内供奉¶
一本寺官率鋪排厨役詣太廟神庫洗滌金器祭器陳¶
設冠服籩豆牲隻樂舞生陳設樂器(俱與立/春同)¶
一陳設　太祖居尊　成祖西向　七宗東西相向設¶
一儀注正祭日上陞板輿繇廟街門入至廟門西降輿¶
導引官導上繇太廟左門入至㦸門帷幙内具祭服出¶
導引官導繇㦸門左入繇丹墀東至寢門左入捧請太¶
祖主内臣請髙皇后主繇太廟後門入大臣内臣捧八¶
<pb:KR2l0011_WYG_002-80a>¶
廟主至太廟殿門外候上捧主至闢門入上安太祖主¶
捧主官安髙皇后以下各廟帝后主訖内贊對引官導¶
上行典儀唱樂舞生就位執事官各司其事内贊奏就¶
位典儀唱迎神奏樂内贊對引導上至香案前奏跪搢¶
圭上香訖奏出圭復位捧主大臣同上香訖退樂止奏¶
四拜(𫝊贊百/官同)典儀唱奠帛行初獻禮奏樂内贊對引導¶
上至御案前奏搢圭上受帛奏獻帛訖上受爵奏獻爵¶
獻太祖爵訖奏出圭奏搢圭上受爵奏獻爵獻皇后爵¶
<pb:KR2l0011_WYG_002-80b>¶
訖奏出圭奏復位捧主官各獻帛爵訖俱復位樂暫止¶
奏跪(傳贊衆/官皆跪)贊讀祝訖樂復作奏俯伏興平身(傳贊百/官同)¶
樂止典儀唱行亞獻禮行終獻禮奏樂(儀同初獻惟/不獻帛讀祝)樂¶
止太常卿至太祖室西向立唱賜福胙光禄卿捧福酒¶
胙跪進於上右内贊奏跪奏搢圭奏飲福酒訖奏受胙¶
訖奏出圭奏俯伏興平身奏四拜(傳贊百/官同)典儀唱徹饌¶
奏樂樂止太常卿向上跪奏云禮畢請還宫奏樂奏四¶
拜(傳贊百/官同)樂止典儀唱讀祝官捧祝進帛官捧帛各詣¶
<pb:KR2l0011_WYG_002-81a>¶
燎位奏樂上退拜位之東立捧祝帛官出中門奏禮畢¶
上請太祖主捧主官請髙皇后以下各廟帝后主至各¶
寢俱安訖叩三頭退上回宫¶
一祝文　維孝𤣥孫嗣皇帝某敢昭告於九廟皇祖考¶
妣太皇帝后曰氣序若流時當孟夏謹以牲醴庶品用¶
薦特祫之禮以伸追慕之情伏惟尚享¶
　秋曰節序流邁時惟孟秋同前　冬曰氣序云邁時¶
　當孟冬同前¶
<pb:KR2l0011_WYG_002-81b>¶
　　一樂章¶
　　　迎神　太和¶
　序屆夏首兮風氣熏　禮嚴時祫兮戞擊鐘鼖¶
　(合四一四尺工六尺/)　(工六工一尺一合四合/)¶
　迎羣主來　合享交欣　於皇烈祖¶
　(工尺合四/)　(尺合四合/)　(合四一四/)¶
　正南面以神崇報皇勲¶
　(六尺工一工尺合四合/)¶
<pb:KR2l0011_WYG_002-82a>¶
　　　初獻　夀和　歌二回¶
　瞻曙色方昕　仰列聖在上　奠金觥而捧幣紋¶
　(合四一尺四/)　(一尺工六尺/)　(合四一四工六工/)¶
　小孫執盈兮敢不懼慇¶
　(工六尺一尺工合四合/)¶
　　　亞獻　豫和¶
　思皇祖　　仰聖神　　來列主　　㑹太宸¶
　(合尺合/)　　(工六尺/)　　(工尺合/)　　(尺四合/)¶
<pb:KR2l0011_WYG_002-82b>¶
　時祫修　　循古倫　　惟聖鑒　歆愚孫忱恂¶
　(一工尺/)　　(四上合/)　(工六尺/)　　(一工尺一合/)¶
　　　終獻　寧和¶
　齊醴清兮麥熟新　　籩豆潔兮孝念伸¶
　(尺工一合六尺工/)　　(五六工尺合四合/)¶
　仰祖功兮宗徳　　　願降佑兮後人¶
　(一尺工尺一四/)　　　(合四一尺六尺/)¶
　　　徹饌　雍和¶
<pb:KR2l0011_WYG_002-83a>¶
　樂終兮禮成　告玉振兮訖金聲　徹之不違¶
　(合四尺一尺/)　(六工尺一尺四合/)　(尺一工尺/)¶
　以肅精誠¶
　(一尺四合/)¶
　　　還宫　安和¶
　三獻就兮祖宗鑒享　　　一忱露兮念惟長¶
　(尺工一合一尺六尺/)　　　(工六工尺合四合/)¶
　思弗盡兮思弗忘　　　　深荷徳澤之啟佑¶
<pb:KR2l0011_WYG_002-83b>¶
　(四合四一六尺工/)　　　　(合四一四尺一尺/)¶
　小孫惟賴以餘光　神返宫永安　保家國益昌¶
　(工六尺一合四合/)　(尺一尺合四/)　(一尺工六尺/)¶
　　各壇并親王功臣合用金器祭器(與立/春同)¶
一登壇掌祭卿讀祝奏禮對引掌燎舉麾官共¶
　十四員佐主官十六員司香官九員陳設官¶
　十八員收支香燭官二員導引官六員典儀¶
　一人通贊一人捧帛三十一人執爵司尊勘¶
<pb:KR2l0011_WYG_002-84a>¶
　酒共二十七人樂生七十二人武舞生六十六¶
　人文舞生六十六人燒香樂舞生六人¶
　一樂器旌節干戚籥羽袍服祭服(俱與大/祫同)供祀¶
　鋪排厨役四百名¶
　一合用制帛香燭果品牲醴等物(俱與立/春同)　立秋時¶
　祫享宗廟一應事宜同立夏行¶
　　一樂章¶
　　　迎神　太和¶
<pb:KR2l0011_WYG_002-84b>¶
　時兮孟秋火西流　　　感時芘祀兮爽氣回¶
　(合四一四一工尺/)　　　(工六尺一尺合四合/)¶
　喜金風兮飄來　　　　仰祖宗兮永慕哉¶
　(一尺工尺六尺/)　　　　(六尺工尺合四合/)¶
　秋祫是舉兮希鑒歆　　小孫躬迓兮捧素裁¶
　(合四一四尺工六尺/)　　(工六尺一尺合四合/)¶
　　　初獻　夀和¶
　皇祖降筵　列祖雲聨　執事恐蹎　樂舞蹁躚¶
<pb:KR2l0011_WYG_002-85a>¶
　(合四一尺/)　(六尺工尺/)　(工尺合四/)　(一尺六尺/)¶
　小孫捧盈兮敢弗䖍¶
　(合四一四尺合四合/)¶
　　　亞獻　豫和¶
　再酌兮玉漿　淨潔兮馨香　祖宗垂享兮錫𦙍¶
　(合四一工尺/)　(工尺合四合/)　(合四一四尺工六/)¶
　萬歳兮此禮行¶
　(六工尺四工合/)¶
<pb:KR2l0011_WYG_002-85b>¶
　　　終獻　寧和¶
　進酒三觥　歌舞雍韺　鐘鼓轟錚　皇祖列聖¶
　(尺工一合/)　(六尺工尺/)　(五六工尺/)　(合四一四/)¶
　永享愚誠¶
　(一尺六尺/)¶
　　　徹饌　雍和¶
　秋嘗是舉　&KR4454;黍豐農　三獻既周　聖靈顯容¶
　(合尺一合/)　(六尺工尺/)　(工尺一四/)　(尺四工合/)¶
<pb:KR2l0011_WYG_002-86a>¶
　小孫時思　恩徳兮惟&KR0885;¶
　(一尺工尺/)　(工尺合四合/)¶
　　　還宫　安和¶
　仰皇祖兮聖神功　祀典陳兮報莫窮　甞祫告竣¶
　(尺工一尺工六尺/)　(六尺工尺合四合/)　(一/)　(尺工尺/)¶
　鸞御旋宫　皇靈在天主在室　萬禩陟降何有終¶
　(工尺一合/)　(六尺工尺合一四/)　(合四一尺工六尺/)¶
一祝文儀注陳設并登壇官生厨役合用制帛香燭果¶
<pb:KR2l0011_WYG_002-86b>¶
品牲醴俱與立夏同　立冬時祫享宗廟一應事宜同¶
立夏行¶
　　一樂章¶
　　　迎神¶
　時兮孟冬凜以凄　　　感時芘祀兮氣潛回¶
　(合四一四一工尺/)　　　(工六尺一尺合四合/)¶
　遡朔風兮北來　　　　仰祖宗兮永慕哉¶
　(一尺工尺六尺/)　　　　(六尺工尺合四合/)¶
<pb:KR2l0011_WYG_002-87a>¶
　冬祫是舉兮希鑒歆　　小孫躬迓兮捧素裁¶
　(合四一四尺工六尺/)　　(工六尺一尺合四合/)¶
　　初獻亞獻終獻同立秋¶
　　　徹饌¶
　冬烝是舉　爼豆維豐　三獻既周　聖靈顯容¶
　(合尺一合/)　(六尺工尺/)　(工尺一四/)　(尺四工合/)¶
　小孫時思　恩徳兮惟&KR0885;¶
　(一尺工尺/)　(工尺合四合/)¶
<pb:KR2l0011_WYG_002-87b>¶
　　　還宫¶
　仰皇祖兮聖神功　祀典陳兮報莫窮　烝祫告竣¶
　(尺工一尺工六尺/)　(六尺工尺合四合/)　(一尺工尺/)¶
　鸞御旋宫　皇靈在天主在室　萬禩陟降何有終¶
　(工尺一合/)　(六尺工尺合一四/)　(合四一尺工六尺/)¶
一祝文儀注陳設并登壇官生執事㕑役合用制帛香¶
燭果品牲醴等項與立夏同¶
　　附考嘉靖年大禘事宜¶
<pb:KR2l0011_WYG_002-88a>¶
嘉靖十五年禮官請行古大禘禮下廷議時羣臣皆請¶
禘徳祖上不從或曰禘顓頊上亦不從曰可稱皇初祖¶
帝神勿主名丙辛年孟夏行大禘禮於太廟祭皇初祖¶
而奉太祖西向配焉先一日令中書官書皇初祖帝神¶
牌位於太廟至日設太廟殿中祭畢燎牌位尋罷¶
一丙辛年孟夏行大禘禮於太廟¶
一前期十五日本寺委協律郎提調樂舞生執事於太¶
和殿朝夕演習禮樂¶
<pb:KR2l0011_WYG_002-88b>¶
一前期六日行手本知㑹鴻臚寺請陞殿奏祭祀¶
一行揭帖知㑹司禮監奏祭祀填請太祖并正祭祝版¶
前期四日博士捧太祖祝版於文華殿上填御名訖博¶
士捧出奉安於太廟神庫内供奉¶
一前期三日本寺官具公服奏祭祀齋戒進銅人齋牌¶
於文華殿東安設北向¶
一齋牌　　　　年　月　日行大禘禮於太廟某日¶
午後沐浴更衣某日為始致齋三日¶
<pb:KR2l0011_WYG_002-89a>¶
東西長安門告示　太常寺為祭祀事　　　年　月¶
　日行大禘禮於太廟文武百官(以下與見/今時享同)¶
本日奏祭祀畢本寺官率執事具祭服詣太廟候上請¶
太祖行一獻再拜禮¶
一祝文　維孝𤣥孫嗣皇帝某敢昭告於太祖髙皇帝¶
曰兹以某日恭祀皇初祖於皇祖廟謹請配享預用告¶
知伏希聖鑒謹告¶
一陳設脯醢果酒合用香燭果品等物俱與大報同¶
<pb:KR2l0011_WYG_002-89b>¶
一前期二日本寺卿同光禄卿面奏省牲樂舞生早詣¶
太廟各門燒香本寺官俱太和殿演禮樂畢詣犧牲所¶
看牲晩官吏厨役候㸃齋宿¶
一前期一日本寺卿同光禄卿省牲復命本寺官率鋪¶
排厨役詣太廟同神宫監官安設神座訖洗滌金器祭器¶
博士捧祝版於文華殿上填御名訖博士捧出奉安於太¶
廟神庫内供奉¶
是日午刻中書於太廟恭書皇初祖牌畢内府備紙匣¶
<pb:KR2l0011_WYG_002-90a>¶
盛之卿請安置於御案前桌上本寺官同神宫監官陳¶
設冠服供案籩豆牲隻樂舞生陳設樂器¶
　¶
　¶
　¶
　¶
　¶
　　一陳設¶
<pb:KR2l0011_WYG_002-91a>¶
一儀注正祭日本寺卿捧皇初祖牌候上至安訖退是¶
日上陞板輿繇廟街門入至廟門西降輿導引官導上¶
繇廟門左入至㦸門帷幙内具祭服出導引官導上繇¶
㦸門左入繇丹墀東至寢繇左門入請太祖匵繇太廟¶
後門入至太祖座前太常堂官受匵上安皇初祖牌退¶
安太祖主訖内贊對引官導上至御拜位典儀唱樂舞¶
生就位執事官各司其事内贊奏就位典儀唱迎神奏¶
樂内贊導上至皇初祖香案前奏跪奏搢圭奏上香訖¶
<pb:KR2l0011_WYG_002-91b>¶
奏出圭導上至太祖香案前奏跪奏搢圭奏上香訖奏¶
出圭奏復位樂止奏四拜(傳贊百/官同)典儀唱奠帛行初獻¶
禮奏樂内贊導上至皇初祖前奏搢圭奏獻帛訖奏獻¶
爵訖奏出圭奏詣讀祝位樂暫止奏跪(傳贊衆/官皆跪)贊讀祝¶
訖樂復作奏俯伏興平身(傳贊百/官同)内贊導上至太祖前¶
奏搢圭奏獻帛訖奏獻爵訖奏出圭奏復位樂止典儀¶
唱行亞獻禮行終獻禮奏樂内贊導上至皇初祖前奏¶
搢圭奏獻爵訖奏出圭導上至太祖前儀同奏復位樂¶
<pb:KR2l0011_WYG_002-92a>¶
止太常卿於中室左西向立唱賜福胙光禄卿捧福酒¶
胙跪進於上右内贊奏跪奏搢圭奏飲福酒訖奏受胙¶
訖奏出圭奏俯伏興平身奏四拜(傳贊百/官同)典儀唱徹饌¶
奏樂樂止典儀唱送神奏樂内贊奏四拜(傳贊百/官同)典儀¶
(唱/)讀祝官捧祝進帛官捧帛各詣燎位奏樂上退拜位¶
之東立太常卿捧皇初祖神牌同捧祝帛官出中門奏¶
禮畢上請太祖主捧至寢安訖拜畢上出導引官導上¶
至㦸門帷幙内易祭服上還宫¶
<pb:KR2l0011_WYG_002-92b>¶
一祝文　維孝𤣥孫嗣皇帝某敢昭告於皇初祖帝神¶
曰仰惟先祖肇我厥初發祥鍾靈啟我烈祖追慕徳源¶
敬兹報祭願　來格斯奉太祖高皇帝配侑尚享¶
　　一樂章¶
　　　迎神　元和¶
　於維皇祖　肇創丕基　鍾祥有自　曰本先之¶
　(合四上四/)　(尺一四合/)　(六工尺一/)　(六尺工尺/)¶
　奄有萬方　作之君師　追報宜隆　以伸孝思¶
<pb:KR2l0011_WYG_002-93a>¶
　(合四一四/)　(尺一四合/)　(尺一工尺/)　(一尺四合/)¶
　瞻望稽首　介我休禧¶
　(六工尺一/)　(尺合四合/)¶
　　　奠帛　初獻　夀和¶
　木有本兮水有源　　　人本祖兮物本天¶
　(合四上四六上尺/)　　　(工尺上四上合四/)¶
　思報徳兮禮莫先　　　仰希鑒兮敢弗䖍¶
　(四合上四尺六尺/)　　　(工尺上四合上四/)¶
<pb:KR2l0011_WYG_002-93b>¶
　　　亞獻　仁和¶
　中觴載升　於此瑶觥　小孫奉前　願歆其誠¶
　(合四上尺/)　(六尺工尺/)　(合四一四/)　(尺一四合/)¶
　樂舞在列　庶職在庭　祖鑒孔昭　錫佑攸亨¶
　(六工尺一/)　(六尺工尺/)　(一尺合四/)　(尺一四合/)¶
　　　　終獻　徳和¶
　於維兮先祖　延慶兮深髙　追報兮曷能　三進兮香醪¶
　(尺工尺一合/)　(上尺工六尺/)　(工尺合一四/)　(工尺工六尺/)¶
<pb:KR2l0011_WYG_002-94a>¶
　　　徹饌　太和¶
　芬兮豆籩　潔兮黍粢　祖垂歆享　徹乎敢遲¶
　(合四一四/)　(六尺工尺/)　(合四一四/)　(尺一四合/)¶
　禮示告備　以訖陳辭　永裕後人　億世丕而¶
　(工六工尺/)　(上尺工尺/)　(合四一四/)　(工尺一合/)¶
　　　送神　永和¶
　禘祀兮具張　佳氣兮鬱昂　皇靈錫納兮喜將¶
　(尺工尺一尺/)　(工尺合四合/)　(合四上四六尺工/)¶
<pb:KR2l0011_WYG_002-94b>¶
　一誠通兮萬載昌　　祈鑒佑兮天下康¶
　(六工尺一尺四合/)　　　(四合四一工六尺/)¶
　仰源仁浩徳兮曷以量　小孫頓首兮以望¶
　(一六工尺三尺一四合/)　(工六尺一尺一工/)¶
　遥瞻冉冉兮聖靈皇皇¶
　(合四一四尺一尺六尺/)¶
一合用金器祭器金爵二箇金鑲登鉶六箇¶
　金匙二張金筯二雙金壺二把折盂二箇金¶
<pb:KR2l0011_WYG_002-95a>¶
　香盒二箇銀杓一把磁登鉶六箇簠簋籩豆碟¶
　豆十箇毛血盤六箇白磁爵五箇(内福酒/一箇)錫羮¶
　壺一把湯壺一把錫盆一箇篚箱二箇酒尊三¶
　箇籩豆亭二座三牲匣二副屏息五箇祝座并¶
　桌一張供案二張帛桌二張孔桌一張流金爐¶
　燭臺二副案全¶
一登壇掌祭卿讀祝奏禮對引掌燎司香舉麾陳¶
　設收支香燭導引官共二十員典儀一人通贊¶
<pb:KR2l0011_WYG_002-95b>¶
　一人捧帛二人執爵二人司尊一人樂舞生并¶
　燒香共二百一十人¶
　一樂器旌節干戚籥羽祭服袍服俱全厨役二¶
　百名¶
一合用制帛香燭果品牲醴等物奉先帛二段祝¶
　版一片速香二炷塊香一斤散香十二斤薫輦¶
　速香一斤檀香五錢二斤燭二十八枝八兩燭¶
　五十枝四兩燭五十枝二兩燭二百四十枝白鹽¶
<pb:KR2l0011_WYG_002-96a>¶
　香油各五斤紅棗栗子榛仁菱米芡實各四斤¶
　鰝魚鮓魚四尾砂糖四斤蜜梔子各二兩笋花¶
　椒蒔蘿茴香各四兩木柴三千斤炭二十斤白¶
　榜紙四張黄白連三咨紙二十二張酒七瓶黍¶
　稷稻粱各四升糯粳米各一升蕎麥麫各六斤¶
　醤五斤醋一瓶韭菜八兩蔥菁菜各四把芹菜¶
　二把牛四隻羊三隻豕三口鹿一隻兔二隻¶
　¶
<pb:KR2l0011_WYG_002-96b>¶
　¶
　¶
　¶
　¶
　¶
　¶
　　附考嘉靖年冊寳太祖太后事宜¶
　　一陳設¶
<pb:KR2l0011_WYG_002-97a>¶
　¶
　¶
　¶
　¶
　¶
　¶
　¶
　¶
<pb:KR2l0011_WYG_002-97b>¶
一正祭日冊寳亭繇奉天門出鴻臚寺官導至太廟陛¶
上太常官捧高皇帝冊寳内臣捧髙皇后冊寶置於殿¶
内東西案上上乗輿至太廟門西降輿導引官導上至¶
寢上捧帝主内臣捧后主至太廟安訖各廟捧主官捧¶
各廟帝后主入太廟各座前向上立内贊對引官導上¶
行典儀唱樂舞生就位執事官各司其事(儀同/)成祖宣¶
冊寶畢奏俯伏興平身太常卿跪奏云請列聖陞座各¶
廟安主訖捧主官各上香訖退(儀照/常行)　亞獻女官奏禮¶
<pb:KR2l0011_WYG_002-98a>¶
中宫獻太祖髙皇后爵皇妃八氏獻八廟帝后爵終獻¶
禮如時祫禮行禮畢各廟捧主官捧各廟帝后主先回¶
各寢奉安訖退上捧太祖主内臣捧髙皇后主至寢奉¶
安太常官四員捧太祖冊寳内臣四員捧髙皇后冊寳¶
随上寢安訖退上率皇后妃嬪回宫¶
一冊文　維　　年　月　日孝𤣥孫嗣皇帝臣某謹¶
稽首百拜上言臣伏聞自古受命之君躬接于天萬世¶
不隳號稱太祖然歴選前辟功徳髙大未有如我皇祖¶
<pb:KR2l0011_WYG_002-98b>¶
之盛者也是故舜禹受禪乃揖遜而有其位湯武傳業¶
猶放伐而取諸人欽惟我太祖高皇帝當有元剥亂之¶
秋奮大人虎豹之變乃奮揚神武取中國於疆隅分裂¶
之餘恢闡聖文明王道於綱常淪斁之後掃彌天之㓂¶
於宇内經百戰而帝業成翦羣雄之亂於四方不十載¶
而天下定得國之正視商周而功烈有光受命維新比¶
虞夏而艱難事倍殆與闢乾坤於混沌肇人紀於狉榛¶
同一揆也若夫制禮作樂經文緯武仁恩溥於萬類教¶
<pb:KR2l0011_WYG_002-99a>¶
化行於四海躬帝王之大徳建聖神之極功則又兼總¶
百王髙視千古獨立一代卓乎無前者也不有顯號其¶
何以昭公議於千萬世乎𤣥孫某早以冲人纘承大位¶
永念祖徳莫可名言兹者不量顓䝉敢效摹擬謹恭奉¶
冊寶加上尊號曰太祖開天行道肇紀立極大聖至神仁¶
文義武俊徳成功髙皇帝伏惟聖靈在天鑒觀有赫垂¶
庥委祉啟佑後人祚我皇明與天無極臣某誠懽誠忭¶
稽首頓首謹言¶
<pb:KR2l0011_WYG_002-99b>¶
　　　維　　年　月　日孝𤣥孫嗣皇帝臣某稽首¶
百拜上言臣聞后妃徳侔於天地式奉神靈之統閨門¶
化洽于邦家允惟王教之端三代之興罔不繇是然關¶
雎化㣲徽音益逺漢唐而降懿徳罕聞乃若輔聖成天¶
贊元斡化篤生成祖再造丕基則自上世以來未有若¶
我髙皇后之徳之功者也國家百年隂教明章内治成¶
順遡源徂委厥有自來敬惟我孝慈高皇后生有至徳¶
作配聖王懿範貞容母儀天下嘉言善行風動萬邦左¶
<pb:KR2l0011_WYG_002-100a>¶
右廟謨有叅贊運籌之力服勤女事歴艱難創業之勞¶
不妄殺人之言與孟軻之訓相發無忘布衣之念與無¶
逸之書同㫖大哉仁聖之徳曠古鮮儷載籍所𫝊莫斯¶
為盛也已臣某永慕慈恩名言莫罄謹恭奉冊寳加上¶
尊諡曰孝慈貞化哲順仁徽成天育聖至徳髙皇后伏¶
惟慈靈昭鑒享懿號於無窮保我子孫贊祖基於永世¶
臣某誠懽誠忭稽首頓首謹言¶
一祝文　維孝𤣥孫嗣皇帝某敢昭告於太祖開天行¶
<pb:KR2l0011_WYG_002-100b>¶
道肇紀立極大聖至神仁文義武俊徳成功髙皇帝¶
孝慈貞化哲順仁徽成天育聖至徳髙皇后曰通尊聖¶
諡宣獻既成奉列聖帝后來賀𤣥孫躬率婦皇后方氏¶
暨文武羣臣偕其命婦敬伸祭慶之情惟冀聖神之鑒¶
永享尊稱大膺洪號𤣥孫某無任激切率籲之至尚享¶
　　一樂章¶
　　　迎神　太和¶
　繄中夏之遘艱兮慢凟羣皇天厭亂兮眷求大君降¶
<pb:KR2l0011_WYG_002-101a>¶
　錫元命兮挺生聖神惟我太祖兮首出人倫一戎衣¶
　奄四海兮為帝王真¶
　　　舉冊寶　鴻和¶
　皇祖受命兮闢乾坤乃反舊政兮復中原陳常時夏¶
　兮祜元元克配彼天兮功髙業尊寅薦寳冊兮鑒我¶
　曽孫¶
　　　初獻　崇和¶
　瑟彼玉瓚兮酌黄流敬而將之兮晃凝旒有赫在上¶
<pb:KR2l0011_WYG_002-101b>¶
　兮右享羊牛保我子孫兮永荷鴻庥¶
　　　亞獻　豫和¶
　於皇祖兮帝中華廓清氛祲兮一統為家除殘雪恥¶
　兮功蔑以加視湯武兮徳音不瑕¶
　　　終獻　永和¶
　爵三奠兮㫖酒熏樂和鳴兮萬舞肅陳率百辟兮偕¶
　駿奔衎我祖兮神欣欣¶
　　　徹饌　彰和¶
<pb:KR2l0011_WYG_002-102a>¶
　孝享畢兮禮弗愆羃牲俎兮徹豆籩於昭對越兮神¶
　在天益篤皇祜兮萬斯年¶
　　　還宫　綏和¶
　薦鴻號兮大禮成仰瞻威赫兮陟降在庭列聖左右¶
　兮懽欣合并鐘鼓響答兮祀事孔明粤有大徳兮必¶
　得其名天地罔極兮欲報奚能庶幾鑒享兮寸草㣲¶
　誠永賴祉福兮用保我後生¶
　　一改題太祖髙皇后主事宜¶
<pb:KR2l0011_WYG_002-102b>¶
一是日用脯醢果酒行三獻禮服吉服上乗輿至太廟¶
門西降輿導引官導上至寢香案前上香行一拜三叩¶
頭禮至神床前跪太常卿跪奏云謹請太祖髙皇帝神¶
主恭用奉題少卿跪奏云謹請孝慈高皇后神主恭用¶
奉題上請太祖主内臣請髙皇后主置於寢案内官監¶
官洗抹粉飾訖中書寫訖翊國公郭勛題畢上同内臣¶
請帝后主還於原處上跪卿跪奏云謹請太祖開天行¶
道肇紀立極大聖至神仁文義武俊徳成功高皇帝神¶
<pb:KR2l0011_WYG_002-103a>¶
靈上神主降殿奉享少卿跪奏云謹請孝慈貞化哲順¶
仁徽成天育聖至徳髙皇后神靈上神主降殿奉享上¶
捧帝主内臣捧后主至前殿安主訖内贊對引導上行¶
典儀(唱/)執事官各司其事内贊奏就位典儀唱迎神内¶
贊導上至香案前奏跪上香復位奏再拜(陪拜/官同)典儀唱¶
奠帛行初獻禮内贊導上至案前奏獻帛訖奏獻爵獻¶
二爵訖奏復位奏跪(陪拜/官同)贊讀祝訖奏俯伏興平身(陪/拜)¶
(官/同)典儀(唱/)行亞獻禮行終獻禮(儀同初獻惟/不獻帛讀祝)太常卿跪¶
<pb:KR2l0011_WYG_002-103b>¶
奏禮畢請還宫奏再拜(陪拜/官同)典儀唱讀祝官捧祝進帛¶
官捧帛各詣燎位奏禮畢上捧帝主内臣捧后主還寢¶
安訖上回宫¶
一祝文　維孝𤣥孫嗣皇帝某敢昭告於　太祖開天¶
行道肇紀立極大聖至神仁文義武俊徳成功髙皇帝¶
孝慈貞化哲順仁徽成天育聖至徳髙皇后曰𤣥孫恭¶
於此月之初尊皇祖聖諡禮成即擬拜書神主𤣥孫幼¶
而弗慎致疾浹旬兹卜吉期敢敬奉主更題既䖍爰伸¶
<pb:KR2l0011_WYG_002-104a>¶
祭告仰惟聖慈攸歆尊事之誠承依萬世尚享¶
　　附考嘉靖年冊寳成祖冊寳睿宗并祔享太廟事宜¶
　　前期行奏告禮於𤣥極寳殿用脯醢果酒行三獻禮¶
一奏告文　維嘉靖十七年九月初九日嗣天子臣某¶
敢祇奏於昊天上帝曰臣聞古之人君奉事天者禮備¶
情文是以明堂大享行焉臣以冲愚仰承明命纘祖丕¶
圖恭以今年為始大享上帝於𤣥極寳殿之堂循嚴父¶
配帝之規取是月二十二日行大享禮先以十二日尊¶
<pb:KR2l0011_WYG_002-104b>¶
上皇考廟號尊諡為睿宗知天守道洪徳淵仁寛穆純¶
聖恭儉敬文獻皇帝臣又惟我邦家天命皇祖髙皇帝¶
開創於初皇祖文皇帝成事於備二聖之功徳似同即¶
此十一日加尊皇祖文皇帝廟號尊諡為成祖啟天𢎞¶
道髙明肇運聖武神功純仁至孝文皇帝奉冊寳率臣¶
僚行禮於二廟惟是大享首奉特祈垂歆既臣奉御位¶
於大内之𤣥極寳殿仰望天慈俯賜陟降臣下情無任¶
竭愚之至謹奏¶
<pb:KR2l0011_WYG_002-105a>¶
一改題成祖主大學士李時題睿宗主大學士夏言題¶
儀注同太祖儀¶
一祝文　維孝𤣥孫嗣皇帝某敢昭告於　成祖啟天¶
𢎞道髙明肇運聖武神功純仁至孝文皇帝　仁孝慈¶
懿誠明莊獻配天齊聖文皇后曰爰用是辰恭題神主¶
更書御號奉慰安神仰惟我祖萬禩永依𤣥孫無任瞻¶
事之至謹告　皇考文同但改我考稱孝子¶
一正祭日陳設十二籩豆牲醴成祖寳亭繇奉天門出¶
<pb:KR2l0011_WYG_002-105b>¶
鴻臚寺堂官導引至成祖廟陛太常堂官捧冊寳置於¶
殿内左右案上乗輿至太廟門西降輿導引官導上至¶
太廟㦸門外帷幙内具服出導引官導至成祖廟寢上¶
請主至廟内安主訖出圭内贊對引官導上行典儀唱¶
樂舞生就位執事官各司其事内贊奏就位典儀(唱/)迎¶
神樂作内贊導上至香案前奏跪搢圭上香訖奏出圭¶
復位樂止奏四拜(傳贊百/官同)典儀唱舉冊寳樂作太常官¶
捧冊跪於上右内贊奏跪(傳贊衆/官皆跪)奏搢圭典儀(唱/)進冊¶
<pb:KR2l0011_WYG_002-106a>¶
上受冊獻訖授捧冊官安於案上太常官捧寳跪於上¶
左典儀(唱/)進寳上受寳獻訖授捧寳官安於案上内贊¶
奏出圭讀冊官請冊跪於上右樂暫止太常卿(唱/)宣冊¶
訖安于案上讀寳官請寳跪於上左太常卿(唱/)宣寳訖¶
安于案上樂復作奏俯伏興平身(傳贊百/官同)樂止典儀(唱/)¶
奠帛行初獻禮樂作内贊導上至案前奏搢圭獻帛獻¶
爵訖奏出圭詣讀祝位奏跪(傳贊衆/官皆跪)樂暫止贊讀祝訖¶
奏俯伏興平身(傳贊百/官同)復位樂復作樂止典儀唱行亞¶
<pb:KR2l0011_WYG_002-106b>¶
獻禮行終獻禮(儀同初獻惟/不獻帛讀祝)樂止太常卿(唱/)賜福胙光¶
禄卿捧福酒胙跪於上右内贊奏跪搢圭飲福酒受胙¶
出圭俯伏興平身奏再拜(傳贊百/官同)樂止典儀唱徹饌樂¶
作樂止太常卿跪奏禮畢請還宫樂作奏再拜(傳贊百/官同)¶
樂止典儀唱讀祝官捧祝進帛官捧帛各詣燎位捧祝¶
帛冊寳官出殿中門奏禮畢上捧主還寢太常官捧冊¶
寳随至寢安訖退上安主訖出至睿宗廟㦸門外帷幙¶
内少憩出導引官導上至寢請主用十二籩豆三牲前¶
<pb:KR2l0011_WYG_002-107a>¶
期初十日於文華殿西室面奉聖㫖只用迎神上冊寳¶
還宫改降座上冊寳樂止太常卿跪奏云請睿宗獻皇¶
帝謁祖祔享降座陞輿樂作上請主至陛上安于輿内¶
行上随行各廟捧主官捧各廟帝后主至太廟先安訖¶
睿宗輿至太廟陛下上跪太常卿跪奏云請降輿上捧¶
主至陛初登典儀(唱/)樂舞生就位執事官各司其事迎¶
神樂作二遍典儀(唱/)睿宗獻皇帝謁廟上捧主入就拜¶
褥奏跪上安主於褥上出圭太常卿跪奏孝𤣥孫嗣皇¶
<pb:KR2l0011_WYG_002-107b>¶
帝某躬奉皇考睿宗知天守道洪徳淵仁寛穆純聖恭¶
儉敬文獻皇帝叅拜内贊奏興五拜三叩頭興平身奏¶
搢圭上捧主朝上立太常卿進於東北西面唱賜座上¶
捧主安於座上出圭内贊導上至太祖香案前奏跪搢¶
圭上香訖奏出圭復位各廟捧主大臣齊上香訖退樂¶
止奏四拜(傳贊百/官同)典儀唱奠帛行初獻禮樂作内贊對¶
引官導上至御案前奏搢圭上受帛奏獻帛上受爵奏¶
獻爵上獻太祖爵訖奏出圭奏搢圭上受爵奏獻爵上¶
<pb:KR2l0011_WYG_002-108a>¶
獻髙皇后爵訖奏出圭復位八廟捧主官齊獻帛爵訖¶
退樂暫止奏跪(傳贊衆/官皆跪)贊讀祝訖復作奏俯伏興平身¶
(傳贊百/官同)樂止典儀(唱/)行亞獻禮行終獻禮儀同初獻惟¶
不獻帛讀祝樂止太常卿至太祖室西向立唱賜福胙¶
光禄卿捧福酒胙跪進於上右内贊奏跪搢圭奏飲福¶
酒訖奏受胙訖奏出圭俯伏興平身奏四拜(傳贊百/官同)典¶
儀唱徹饌樂作樂止太常卿向上跪奏禮畢請還宫樂¶
作奏四拜(傳贊百/官同)樂止典儀(唱/)讀祝官捧祝進帛官捧¶
<pb:KR2l0011_WYG_002-108b>¶
帛各詣燎位樂作上退拜位之東立捧祝帛官出殿中¶
門奏禮畢上請太祖主捧主官請髙皇后以下各廟帝¶
后主至各寢俱安訖退¶
一冊文　維　　年　月　日孝𤣥孫嗣皇帝臣某稽¶
首百拜上言臣伏聞古先聖王有大功徳者必有大名¶
稱是以見諸當時則盛大而莫及施諸後世則震耀而¶
無窮然節惠之諡雖表於至公而述徳之辭未足以盡¶
實則為子孫臣庶永言思孝而弗可諼者豈容不崇薦¶
<pb:KR2l0011_WYG_002-109a>¶
鴻號以丕揚大烈乎恭惟皇祖文皇帝躬英聖之資抱¶
神睿之畧文章煥然而可述功烈巍乎以有成當眷顧¶
維新之命遭艱難未造之家將周公東征之師而大定¶
王室則所以成繼述之孝者何其勤遷武王鎬京之都¶
而永建帝業則所以成創守之功者何其大表章六經¶
垂範萬世禮樂明備教化大行有經天緯地之文親御¶
六飛威振絶漠四裔君長咸奉職貢有保大定功之武¶
光踐寳祚而二紀之治坐致太平晩付皇儲而萬幾之¶
<pb:KR2l0011_WYG_002-109b>¶
勤不廢總攬至於敬天勤民右文重道親賢逺佞兼有¶
君師之衆善乃若懋賞輕刑畏灾重榖憫農優艾備有¶
帝王之全徳此則自載籍之𫝊未有豐功駿業而可以¶
加兹者也臣某忝以支童託承大徳比已恭建特廟用¶
圖百世不遷兹者加上尊稱期於配天罔極謹奉冊寳¶
上尊諡曰啟天𢎞道髙明肇運聖武神功純仁至孝文¶
皇帝廟號成祖伏惟靈徳在天顧歆廟祐鑒兹㣲悃臨¶
享徽稱保我子孫億萬斯世臣某誠懽誠忭稽首頓首¶
<pb:KR2l0011_WYG_002-110a>¶
謹言¶
一祝文　維孝𤣥孫嗣皇帝某敢昭告於　成祖啟天¶
𢎞道髙明肇運聖武神功純仁至孝文皇帝　仁孝慈¶
懿誠明莊獻配天齊聖文皇后曰適𤣥孫躬率羣臣加¶
上聖號既畢宣奏之禮用伸燕賀之情惟我皇祖永歆¶
孝念尚享¶
　　一樂章¶
　　　迎神　太和¶
<pb:KR2l0011_WYG_002-110b>¶
　天眷不遲誕降我皇祖夙秉文徳宣昭聖武攘除姦¶
　兇戢寧寰宇維典章未備繄孝孫是補大號鴻名卓¶
　絶千古寳冊攸躋精禋斯舉將降休兮聖靈騰爐煙¶
　兮燎炬尚來格來歆以篤天之祜¶
　　　舉冊寳　熈和¶
　於穆文祖貽我丕基昊天罔極永言孝思爰薦徽稱¶
　以協民彞勒賁琬琰昭我厥辭以昭於萬世神其聽¶
　之¶
<pb:KR2l0011_WYG_002-111a>¶
　　　初獻　夀和¶
　制帛孔純滌牲腯肥黍稷醴羞蠲潔芬馡穆穆孝孫¶
　敬徳淵㣲獻享初陳仰威顔其靡違¶
　　　亞獻　豫和¶
　干戚武成於昭神功文致太平沕穆皇風樂舞既薦¶
　禮儀肅雍奠獻載將致其孚顒願申佑我孝孫萬福¶
　攸同¶
　　　終獻　康和¶
<pb:KR2l0011_WYG_002-111b>¶
　三爵既登禮秩斯成駿奔就列虎拜盈庭匪臣工之¶
　䖍孝孫之徳孔明錫皇釐於普天奠邦家兮永寧¶
　　　徹饌　永和¶
　古禮之經有儀有節將享既終登歌以徹祀事利成¶
　神人胥恱維孝孫之𠂻情猶纒綿其糾結¶
　　　送神　安和¶
　髙皇謨烈我祖是成誕垂裕於後昆孝孫是徵稽古¶
　酌今恭薦兹尊稱奕奕閟宫歳事有恒子子孫孫百¶
<pb:KR2l0011_WYG_002-112a>¶
　世其承之¶
一冊文　維　　年　月　日孝子皇帝臣某稽首百¶
拜上言臣聞古訓徳莫顯於基命孝莫大乎尊親是故¶
有聖人之徳必膺天命之歸惟天子之孝尤以尊親為¶
至洪惟我明開國百年業承八聖乃小子獲奉郊廟進¶
陟祖位匪我皇考大徳受命以敷錫𦕈躬曷克臻兹顧¶
欲申罔極之恩實乆鬱追崇之典兹欲光於前聞垂之¶
來載不有隆稱顯號其何以表至聖而昭眷命乎恭惟¶
<pb:KR2l0011_WYG_002-112b>¶
皇考獻皇帝睿明天縱恭儉性成蕩蕩難名道配乎帝¶
堯之大乾乾不息徳比於文王之純學本聖傳心契乎¶
四書六經之㫖國封南服化行於江沱汝漢之濵方憲¶
祖賔遐之後當孝皇在阼之年迎養一辭昭昭乎神明¶
享其孝遺治一疏恢恢乎帝王同其情奉藩二十五年¶
心罔不在王室而昭事上帝之心翼翼如有臨閱世四¶
十四載身罔敢自暇逸而學道愛人之志孜孜不少倦¶
乃若游情翰墨則精究古法非經訓之辭弗書至於怡¶
<pb:KR2l0011_WYG_002-113a>¶
神宫庭即應接斯須非聖賢之事弗語喜怒不遷賞罰¶
必當有𤼵而中節之和明照無私幽隠必達有無所不¶
通之睿摛辭電發煥然其有文章㝠心天游廓乎其有¶
容徳誠可謂包衆善而難名兼百行而備有者也臣某¶
祇繼遺庥茂承餘烈永惟至恩大徳無物可稱是以恪¶
稽典禮率籲羣心謹奉冊寳更主尊諡曰知天守道洪¶
徳淵仁寛穆純聖恭儉敬文獻皇帝廟號睿宗伏惟聖¶
靈如在皇鑒孔昭膺顯大於無疆與乾坤而同乆永昌¶
<pb:KR2l0011_WYG_002-113b>¶
祚𦙍攸寧萬邦臣某誠懽誠忭稽首頓首謹言¶
　　一樂章¶
　　　迎神　太和¶
　於皇烈考濬𤼵慶源欽明宣哲敦徳允元克昌厥祚¶
　以釐我子孫噬薦徽稱惟天徳是尊惟烈考鑒兹臨¶
　享如存¶
　　　舉冊寳　熈和¶
　月吉兮辰良薦鴻號兮受命溥將日皇赫奕兮玉冊¶
<pb:KR2l0011_WYG_002-114a>¶
　輝煌啟中興兮七葉頌貞符兮萬方¶
　　　初獻　夀和¶
　載清酤兮犧尊瑟笙喤喤兮鐘鼓於論樂一奏兮爵¶
　一獻靈來享兮鑒兹薫薫¶
　　　亞獻　豫和¶
　瑶觴濯兮𤣥酒登懷明徳兮薦椒馨繄昭考兮陟降¶
　在庭顧孝享兮靈心載寧¶
　　　終獻　康和¶
<pb:KR2l0011_WYG_002-114b>¶
　三獻畢陳八音舉百辟相予祀事毖愛敬極兮揚名¶
　始冀皇考兮綏孝子¶
　　　徹饌　永和¶
　笙鏞止豆籩徹禮莫愆孝靡竭神具醉兮以莫不懌¶
　賚我思成兮純嘏是錫¶
　　　降座　安和¶
　神之來思天路脩神之去思路寢幽幽既安既妥兮¶
　靡淹留奠宗祊兮永錫洪庥¶
<pb:KR2l0011_WYG_002-115a>¶
一祔享祝文　維　　年　月　日孝𤣥孫嗣皇帝某¶
敢昭告於　太祖髙皇帝　孝慈髙皇后　成祖文皇¶
帝　仁孝文皇后　仁宗昭皇帝　誠孝昭皇后　皇¶
髙祖考宣宗章皇帝　皇髙祖妣孝恭章皇后　皇曾¶
祖考英宗睿皇帝　皇曾祖妣孝莊睿皇后　皇祖考¶
憲宗純皇帝　皇祖妣孝貞純皇后　皇伯考孝宗敬¶
皇帝　皇考睿宗獻皇帝　皇兄武宗毅皇帝　孝靜¶
毅皇后曰兹者恭上皇考廟號尊諡禮成爰奉神主謁¶
<pb:KR2l0011_WYG_002-115b>¶
祖祔祭仰延列聖同賜鑒歆謹此躬祭之誠以伸合享¶
之禮尚享¶
　　一祔享樂章¶
　　　迎神　太和¶
　太室巍巍九廟肇祀皇聖居歆惟昭考假只昭假維¶
　何欣天倫攸敘宗祏有嚴開萬禩伊始¶
　　　初獻　夀和¶
　酌彼鬱鬯玉瓚是將敬哉捧盈有飶其香儼皇祖在¶
<pb:KR2l0011_WYG_002-116a>¶
　上八聖在旁合享交欣天容洋洋¶
　　　亞獻　豫和¶
　樂奏既和禮嚴再獻黄流載觴玉露斯湛烝畀祖考¶
　式衎以宴神其醉止用嘉我明薦¶
　　　終獻　寧和¶
　五齊維醑萬舞盈庭尊祖饗親樂奏禮行式序式和¶
　祀事孔明於赫聖靈兮賚我思成¶
　　　徹饌　雍和¶
<pb:KR2l0011_WYG_002-116b>¶
　籩豆有踐兮敬徹不遑禮儀卒度兮既敇既匡神之¶
　聽之兮昭格洋洋保我孫子兮惠錫無疆¶
　　　送神　安和¶
　雲輿肅肅兮靈駕歸閟宫侐兮瞻休我其夙夜兮敬¶
　敢違願言顧歆兮俎豆光輝¶
　　附考嘉靖年冊寳慈孝獻皇后事宜¶
一陳設脯醢果酒服素服¶
一正祭日上乗輿至慈寧門外東降輿導引官導上至¶
<pb:KR2l0011_WYG_002-117a>¶
几筵門外内贊對引導上入典儀唱執事官各司其事¶
内贊奏就位詣前跪上香復位奏四拜(陪拜/官同)典儀唱上¶
冊寶奏詣前奏跪(陪拜/官跪)贊進冊太常官捧冊跪於上右¶
進於上獻訖授内臣捧安於冊案贊進寳太常官捧寳¶
跪於上左進寳於上獻訖授内臣捧安於寳案讀冊官¶
捧冊跪於上右内贊贊宣冊訖置於案讀寳官捧寳跪¶
於上左内贊贊宣寳訖置於案奏俯伏興平身復位奏¶
四拜(陪拜/官同)典儀唱奠帛行奠禮奏詣前奏跪(陪拜/官同)内臣¶
<pb:KR2l0011_WYG_002-117b>¶
捧帛跪於上左進帛於上奏獻帛上獻訖授内臣獻於¶
東案上奏初奠酒内臣捧爵跪於上左進爵於上奠訖¶
授爵於内臣斟酒跪進於上獻訖授内臣捧獻於案中¶
讀祝官捧祝跪於上右贊讀祝訖安於篚匣内奏亞奠¶
酒終奠酒(儀同/初奠)奏俯伏興平身復位奏四拜(陪拜/官同)典儀¶
唱讀祝官捧祝帛詣燎位捧冊寳官各捧合白詣燎同¶
焚奏禮畢上回宫¶
一冊文　維　　年　月　日孝子皇帝臣某稽首百¶
<pb:KR2l0011_WYG_002-118a>¶
拜上言臣聞頌稱夀母子賴以成者逺風美賢妃化行¶
於助者深是故母儀所被萬方仰其徽音内治明章閨¶
門繇之正始永惟懿徳卓耀前聞自非隆大號於追崇¶
曷以酬至恩於罔極粤詢古式率乃彞章恭惟皇妣大¶
行章聖慈仁康靜貞夀皇太后貞明合天廣大法地宅¶
心專靜坤道得一以寧約己儉勤母徳用慈為寳於憲¶
祖有逮事之孝敬於睿考有輔佐之憂勤爰及𦕈躬之¶
踐阼式臨慈極以居尊藴性仁恭豈鄧馬之足尚秉心¶
<pb:KR2l0011_WYG_002-118b>¶
敬愛嗣任姒之芳徽化洽六宫恩覃四域三十載化行¶
於江漢之國十七年受養於長樂之宫九廟聖靈儼褘¶
衣而祇謁七陵閟寢勤鸞馭以瞻依方欣介百福以有¶
永固宜享千齡於無疆豈意天不慗遺雖切攀號何逮¶
追惟顧復徒創鉅而感深上荷劬勞實叩心而銜血兹¶
欲播休聲於後嗣揚芳烈於無窮匪易大名曷尊至徳¶
敬遵典禮請命於天謹奉冊寳上尊諡曰慈孝貞順仁¶
敬誠一安天誕聖獻皇后伏惟親慈降鑒臨享徽稱陟¶
<pb:KR2l0011_WYG_002-119a>¶
附嚴宫萃歆萬禩佑于嗣人永永無極謹言¶
一祝文　維　　年　月　日孝子皇帝某謹昭告於¶
皇妣慈孝貞順仁敬誠一安天誕聖獻皇后尊靈曰惟¶
我皇妣𢎞仁厚徳功配坤儀誕育𦕈躬光膺寳祚恩被¶
寰宇慶流邦家宜享大名以昭嗣世謹率文武羣臣敬¶
上冊寳禮成伏惟慈靈昭格永鑒哀忱謹告¶
一預告几筵文　維　　年　月　日孝子皇帝某恭¶
令内總儀官佐敢昭告於聖母大行章聖慈仁康靜貞¶
<pb:KR2l0011_WYG_002-119b>¶
夀皇太后尊靈曰兹辰恭以冊寳拜上鑒知垂賜臨享¶
謹告¶
　　一慈孝獻皇后祔享事宜¶
一陳設十二籩豆牲醴¶
一正祭日獻皇后輿亭繇午門出鴻臚寺官導引上乗¶
輿随行至太廟門西降輿詣獻皇后輿前跪太常寺卿¶
跪奏云請慈孝獻皇后詣太廟祔享上捧主至陛初登¶
典儀唱樂舞生就位執事官各司其事迎神樂作二遍¶
<pb:KR2l0011_WYG_002-120a>¶
典儀(唱/)慈孝獻皇后謁廟上捧主入就拜褥内贊奏跪¶
上安主於褥上奏出圭太常卿跪奏云孝𤣥孫嗣皇帝¶
某躬奉皇妣慈孝貞順仁敬誠一安天誕聖獻皇后叅¶
拜内贊奏興五拜三叩頭興平身奏搢圭上捧主朝上¶
立太常卿進於東北西向(唱/)賜座上捧主安於座上出¶
圭内贊導上至太祖香案前奏跪奏搢圭上香出圭復¶
位各廟捧主大臣齊上香訖退樂止奏四拜(傳贊百/官同)典¶
儀(唱/)奠帛行初獻禮樂作内贊對引導上至御案前奏¶
<pb:KR2l0011_WYG_002-120b>¶
搢圭上受帛奏獻帛上受爵奏獻爵上獻太祖爵訖奏¶
出圭奏搢圭上受爵奏獻爵上獻髙皇后爵訖奏出圭¶
復位八廟捧主官齊獻帛爵訖退樂暫止奏跪(傳贊衆/官皆跪)¶
贊讀祝訖樂復作奏俯伏興平身(傳贊百/官同)樂止典儀唱¶
行亞獻禮行終獻禮(儀同初獻惟/不獻帛讀祝)樂止太常卿至太祖¶
室西向立唱賜福胙光禄卿捧福酒跪進於上右内贊¶
奏跪奏搢圭奏飲福酒訖光禄官捧福胙跪進於上右¶
奏受胙訖奏出圭奏俯伏興平身奏四拜(傳贊百/官同)典儀¶
<pb:KR2l0011_WYG_002-121a>¶
(唱/)徹饌奏樂樂止太常卿向上跪奏禮畢請還宫奏樂¶
奏四拜(傳贊百/官同)樂止典儀(唱/)讀祝官捧祝進帛官捧帛¶
各詣燎位奏樂上退拜位之東立捧祝帛官出中門奏¶
禮畢上請太祖主捧主官請髙皇后以下各廟帝后主¶
至各寢俱安訖退¶
一祝文　維孝𤣥孫嗣皇帝某謹昭告於祖宗列聖帝¶
后曰兹奉皇妣慈孝貞順仁敬誠一安天誕聖獻皇后¶
神主升祔廟享恭伸祇謁謹以牲牢醴齊粢盛庶品致¶
<pb:KR2l0011_WYG_002-121b>¶
祭伏惟尚享¶
　　一樂章¶
　　　迎神　太和¶
　肅肅清廟駿奔在焉奉我母慈升祔告䖍百禮有壬¶
　八音在宣惟列聖降靈臨享一筵¶
　　　初獻　夀和¶
　清酤載酌篚帛既陳殽核惟旅有飶其芬玉瓚初舉¶
　翼翼欽欽以衎我祖考庶幾格歆¶
<pb:KR2l0011_WYG_002-122a>¶
　　　亞獻　豫和¶
　苾彼黄流酌言至再以烝以享必敬必戒惟九聖在¶
　天景福是介伊嘏考妣俾式昌以大¶
　　　終獻　寧和¶
　爵獻既終鏞鼓有奕濟濟蹌蹌率我百辟於皇聖神¶
　既歆既懌惠我無疆保子孫千億¶
　　　徹饌　雍和¶
　享禮既備豆徹敢遲終事有嚴敬而將之肇祀孔明¶
<pb:KR2l0011_WYG_002-122b>¶
　式永我孝思¶
　　　送神　安和¶
　瞻雲駕兮翩翩神洋洋兮在天清廟兮肅肅奉烝嘗¶
　兮於萬斯年¶
　　奉先殿蕃品事宜¶
殿在神霄殿之東國朝以太廟時享未足展孝思之誠¶
復於宫内建奉先殿盖以太廟象外朝以奉先殿象内¶
朝殿九室如太廟寢殿制中室奉安髙皇帝后神主東¶
<pb:KR2l0011_WYG_002-123a>¶
第一室奉安文皇帝后神主西第一室奉安睿皇帝后¶
神主及孝肅皇后神位東第二室奉安純皇帝后神主¶
及孝穆孝惠皇后神位西第二室奉安敬皇帝后神主¶
東第三室奉安獻皇帝后神主西第三室奉安毅皇帝¶
后神主東第四室奉安肅皇帝后神主及孝烈孝恪皇¶
后神位西第四室奉安莊皇帝后神主凡祭方澤朝日¶
夕月出告回叅及冊封諸藩告祭諸帝后忌祭日獻膳¶
月薦新朔望行禮皆在焉祭品皆光禄寺辦¶
<pb:KR2l0011_WYG_002-123b>¶
嘉靖以前奉先殿毎室止設一帝一后神主如太廟寢¶
　殿其祔祧迭遷之禮亦如之嘉靖十五年世宗皇帝¶
　以孝肅皇后神主祔裕陵殿孝穆皇后孝惠皇后神¶
　主祔茂陵殿合享遂奉安孝肅神位於奉先殿睿皇¶
　帝室孝穆孝惠神位於奉先殿純皇帝室外廷莫知¶
　也萬厯三年上諭禮官曰朕思𢎞孝神霄二殿皇祖¶
　妣孝烈皇后孝恪皇太后神位宜奉安於奉先殿祔¶
　享查議來行禮部議二后神位祔享奉先殿未敢擅¶
<pb:KR2l0011_WYG_002-124a>¶
　擬奉㫖奉先殿今見有孝肅孝穆孝惠三后神位俱¶
　係我皇祖欽定宜遵照祔安不必另擬乃奉安孝烈¶
　孝恪二后神位於奉先殿肅皇帝室嘉靖初年萬夀¶
　聖節中元冬至歳暮俱告祭於奉先殿十五年罷中¶
　元節祭四十五年冬罷歳暮祭隆慶元年萬夀聖節¶
　冬至祭俱罷(據本寺志嘉靖中歳暮告祭奉先殿而總/覽云歳暮前一日博士捧祝版候上填)¶
　(御名訖捧安於景神殿則歳暮之祭當時又似在景/神殿也又考嘉靖二十年太廟災嘗暫奉列聖主於)¶
　(景神殿已又遷奉先殿太廟主既奉於奉先殿/則奉先殿之告祭其時或暫在景神殿行也)方澤¶
<pb:KR2l0011_WYG_002-124b>¶
　朝日夕月出告回叅嘉靖中俱行於景神殿隆慶初¶
　年以來行於奉先殿(祭品祝文執事人員皆不/繇本寺亦不預行題請)日獻¶
　膳(光禄寺辦/不繇本寺)朔望行禮(用内執事不/用本寺人員)冊封諸藩嘉靖¶
　隆慶中本寺預題請遣官行禮其時祭品告文不繇¶
　本寺執事則用本寺人員萬厯元年本寺題請遣官¶
　奉㫖朕親行禮二年本寺以内殿禁地用外衙門人¶
　員執事未便題請用内衙門人員供事奉聖㫖是(是/後)¶
　(不用本寺/執事人員)惟先期題請聖駕以冊封告四月某日冊¶
<pb:KR2l0011_WYG_002-125a>¶
　封前期七日題請聖駕告内殿本(祭品祝文執事人/員皆不繇本寺)¶
　諸帝后忌祭嘉靖以前皆行於奉先殿十八年髙皇¶
　帝后忌祭改行於景神殿文皇帝后以下忌祭改行¶
　於永孝殿至二十四年俱仍於奉先殿行每忌前二¶
　日本寺官面奏五月初十日太祖髙皇帝忌辰前期¶
　二日本寺堂上官常服候上御門鳴鞭訖跪奏云太¶
　常寺卿臣某等謹奏本月初十日恭遇太祖髙皇帝¶
　忌辰奉先殿有祭祀奏知一躬退(如其日不朝則具/本題知不題遣官)¶
<pb:KR2l0011_WYG_002-125b>¶
　(本/)凡面奏奉先殿祭祀如其日遇朝先一日行揭帖¶
　知㑹司禮監不遇朝不具揭帖八月初十日孝慈髙¶
　皇后忌辰(合行事宜與太祖/髙皇帝忌辰同)六月十七日睿宗獻皇¶
　帝忌辰前期二日應面奏奉先殿祭祀縁望日陞殿¶
　止具本題知不題遣官本十二月初四日慈孝獻皇¶
　后忌辰前期二日面奏奉先殿祭祀(奏式與太祖同/惟換月日稱呼)¶
　(如其日不朝則具本/題知不題遣官本)每月薦新品物皆本寺典簿㕔¶
　收受於前月二十八日奏送光禄寺供薦惟二月之¶
<pb:KR2l0011_WYG_002-126a>¶
　氷(光禄寺/自薦)三月之茶(禮部/自薦)又每年十月分江西樂平¶
　縣解到甘蔗本寺收送尚膳監供薦正月二十八日¶
　奏二月分奉先殿薦新品物是日早𫝊嗽畢本寺堂¶
　上官常服跪奏云太常寺卿臣某等謹奏本年二月¶
　分薦新品物送光禄寺供薦奏知一躬退(如其日不/朝則具本)¶
　(題知以後凡奏薦/新品物奏式並同)　品物數　芹菜三斤　薹菜五¶
　斤(俱宛大/二縣)　蔞蒿五斤(武清/縣)　子鵝二十二隻(南/京)¶
　氷(光禄寺/自薦)　二月二十八日奏三月分薦新品物¶
<pb:KR2l0011_WYG_002-126b>¶
　品物數　鯉魚二十五斤(宛大/二縣)　笋十五斤(南/京)茶¶
　(禮部/自薦)　三月二十八日奏四月分薦新品物　品物¶
　數　彘豬二口　雉雞二十隻(上林苑監辦一十/三隻餘兩縣辦)¶
　櫻桃十斤　王瓜一百五十箇　杏子二十斤(俱宛/大二)¶
　(縣/辦)　青梅二十斤(南/京)　四月二十八日奏五月分薦¶
　新品物　品物數　嫩雞三十五隻(上林苑監辦一/十三隻餘俱兩)¶
　(縣/辦)　来禽十五斤　夏至李子二十斤　桃子二十¶
　斤　茄子一百五十箇(俱宛大/二縣)　大麥仁三斗(先農/壇辦)¶
<pb:KR2l0011_WYG_002-127a>¶
　　小麥麪三十斤(先農/壇辦)　紅豆一斗　砂糖一斤八¶
　兩　李子二十斤(俱宛大/二縣)　五月二十八日奏六月¶
　分薦新品物　品物數　冬𤓰三十箇(宛大/二縣)　甜𤓰¶
　三十箇(通/州)　西𤓰三十箇(宛大/二縣)　蓮蓬二百五十箇¶
　(覇州一百三十保/定縣一百二十)　六月二十八日奏七月分薦新¶
　品物　品物數　梨二十斤　棗子二十斤　葡萄¶
　二十斤　鮮菱十五斤　芡實十五斤(俱宛大/二縣)　雪¶
　梨二十斤(南/京)　七月二十八日奏八月分薦新品物¶
<pb:KR2l0011_WYG_002-127b>¶
　　品物數　穄米三斗　粟米三斗(俱先農/壇辦)　粳米¶
　三斗　鱖魚十五斤　藕四十根　芋苗二十斤(俱/宛)¶
　(大二/縣)　茭白二十斤(南/京)　嫩薑二十五斤(直𨽻應天/府江寧縣)¶
　八月二十八日奏九月分薦新品物　品物數　栗子¶
　二十斤　鯿魚十五斤　小紅豆三斗　砂糖一斤八¶
　兩(俱宛大/二縣)　橙子二十斤(南/京)　九月二十八日奏十月¶
　分薦新品物　品物數　山藥二十斤　蜂蜜一斤八¶
　兩(俱宛大/二縣)　柑子二十五斤(南/京)　橘子一一十五斤(南/京)¶
<pb:KR2l0011_WYG_002-128a>¶
　兔十五隻(上林苑監辦八/隻餘兩縣辦)　又每年江西樂平縣解¶
　甘蔗一千八百五十根本寺收送尚膳監薦奉先殿¶
　　十月二十八日奏十一月分薦新品物　品物數¶
　蕎麥麪三十斤(先農/壇辦)　鹿一隻　獐二隻(俱宛大/二縣)¶
　鴈十五隻(上林苑監辦十/隻餘兩縣辦)　砂糖一斤八兩　紅豆¶
　一斗(俱宛大/二縣)　甘蔗一百三十根(南/京)　十一月二十¶
　八日奏十二月分薦新品物　品物數　菠菜十斤¶
　　芥菜五斤　白魚十五斤　鯽魚十五斤(俱宛大/二縣)¶
<pb:KR2l0011_WYG_002-128b>¶
　十二月二十八日奏次年正月分薦新品物　品物¶
　數　雞子二百六十箇　鴨子二百四十箇(俱上林/苑監辦)¶
　(解/)　韭菜四斤　生菜四斤　薺菜四斤(俱宛大/二縣)¶
　　附考嘉靖年萬夀聖節祭告内殿事宜¶
一前期四日本寺行揭帖知㑹司禮監填内殿祝版具¶
題本開門進祭品并官員執事厨役¶
一前期一日博士捧内殿祝版於文華殿上填御名訖¶
博士捧安於内殿供奉¶
<pb:KR2l0011_WYG_002-129a>¶
一前期一日本寺官具吉服早詣奉先殿候上至行祭¶
告禮¶
　¶
　¶
　¶
　¶
　¶
　　一陳設¶
<pb:KR2l0011_WYG_002-130a>¶
一祝文　維孝𤣥孫嗣皇帝某敢昭告於祖宗列聖帝¶
后曰明日乃𤣥孫初生之辰仰慕本源奚勝上報敬以¶
庶品之㣲躬伸祭拜伏惟恩宥以鑒歆之謹告¶
冬至告内殿祝文　維孝𤣥孫嗣皇帝某敢昭告於祖¶
宗列聖帝后曰時序如流節維冬至仰思聖御追慕不¶
勝謹以庶品之儀用修常祀尚享¶
歳暮前期三日進僉版揭帖前期一日博士捧祝版於¶
文華殿上填御名訖捧安於景神殿光禄寺辦祭品¶
<pb:KR2l0011_WYG_002-130b>¶
　(按本寺志云嘉靖初聖旦冬至歳暮俱告祭奉先殿/又查嘉靖四十五年十二月本寺題本猶云本月三)¶
　(十日歳暮恭遇皇上祭告内殿所謂内殿即奉/先殿也而此云捧安祝版於景神殿説見前)¶
一是日午後本寺讀祝奏禮對引司香導引官服吉服¶
候上至行三獻禮如常儀¶
一祝文　維孝𤣥孫嗣皇帝某敢昭告於祖宗列聖帝¶
后曰時維歳暮明旦新正追感伏増謹用祭告尚享¶
　一供祀官共一十七員　一執事樂舞生三十人¶
景神殿殿建於太廟東北奉藏列聖御容每歳六月六¶
<pb:KR2l0011_WYG_002-131a>¶
日本寺官詣殿曬晾¶
嘉靖中上大祀圜丘大祭方澤朝日夕月及視南北二¶
郊牲出告回叅髙皇帝后忌祭俱於景神殿行二十四¶
年髙皇帝后忌祭仍行於奉先殿隆慶中大祀圜丘并¶
視牲辭叅俱告於太廟寢殿大祭方澤并視牲朝日夕¶
月辭叅俱告於奉先殿¶
玉芝宫宫建於太廟東南奉安睿宗獻皇帝后神王每¶
歳六月六日本寺官詣宫曬晾嘉靖四年建世廟享皇¶
<pb:KR2l0011_WYG_002-131b>¶
考獻皇帝十五年改世廟為獻皇帝廟十七年改獻皇¶
帝廟曰睿宗廟祔太廟享祫如列聖二十年九廟災惟¶
睿廟存二十四年今太廟成睿宗帝后雖祔享太廟然¶
舊廟猶藏主焉每歳四孟歳除五享太廟日仍設祭於¶
睿宗廟四十四年改睿宗廟為玉芝宫隆慶元年二月¶
禮部題奉欽依玉芝宫四孟歳暮等祭俱罷六月六日¶
本寺官具吉服詣景神殿玉芝宮曬晾¶
一合用執事官員　景神殿　皇初祖　徳祖　懿祖¶
<pb:KR2l0011_WYG_002-132a>¶
　熈祖　仁祖　太祖　成祖　仁宗　宣宗　英宗¶
　憲宗　孝宗　睿宗　武宗　世宗　穆宗　各一¶
員共十六員　玉芝宫三員¶
　¶
　¶
　¶
　¶
　¶
<pb:KR2l0011_WYG_002-132b>¶
　¶
　¶
　¶
　¶
　¶
　¶
　¶
　太常續考卷二¶
